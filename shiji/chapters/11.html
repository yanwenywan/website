
<!DOCTYPE html>

<html lang="en">
<head>
<meta charset="utf-8"/>
<meta content="width=device-width, initial-scale=1.0" name="viewport"/>
<link href="/shenhai/style/DragonIconGreen.png" rel="shortcut icon" type="image/png"/>
<link href="/shenhai/style/style.css" rel="stylesheet"/>
<script defer="" src="/shenhai/js/format.js"></script>
<title> 史記三家注 </title>
</head>
<body>
<c-box>
<header>
<h2>史記卷十一·孝景本紀第十一
</h2>
</header>
<div class="juanku">
<div><a href="../">返</a></div>
<div><a href="10.html">右</a></div>
<div><a href="12.html">左</a></div>
</div>
<div class="juan"><h2>史記卷十一</h2></div><div class="juan"><h2>孝景本紀第十一</h2><p>　　孝景皇帝者，<span class="inlinecomment一"><span class="number">一</span></span>孝文之中子也。母竇太后。孝文在代時，前後有三男，及竇太后得幸，前后死，及三子更死，故孝景得立。</p><p><span class="inlay2">　<span class="inlinecomment一"><span class="number">一</span></span>《集解》：《漢書音義》曰：「諱啟。」《正義》：謚法曰：「繇義而濟曰景。」</span></p><p><br/>　　元年四月乙卯，赦天下。乙巳，賜民爵一級。五月，除田半租，為孝文立太宗廟。令羣臣無朝賀。匈奴入代，與約和親。</p><p><br/>　　二年春，封故相國蕭何孫系為武陵侯。<span class="inlinecomment一"><span class="number">一</span></span>男子二十而得傅。<span class="inlinecomment一"><span class="number">二</span></span>四月壬午，孝文太后崩。<span class="inlinecomment一"><span class="number">三</span></span>廣川、長沙王皆之國。<span class="inlinecomment一"><span class="number">四</span></span>丞相申屠嘉卒。八月，以御史大夫開封陶靑為丞相。彗星出東北。秋，衡山雨雹，<span class="inlinecomment一"><span class="number">五</span></span>大者五寸，深者二尺。熒惑逆行，守北辰。月出北辰閒。歲星逆行天廷中。置南陵及內史、祋祤為縣。<span class="inlinecomment一"><span class="number">六</span></span></p><p><span class="inlay2">　<span class="inlinecomment一"><span class="number">一</span></span>《集解》：（徐廣曰：《漢書》亦作「系」。鄒誕生本作「傒」，音奚。又按：《漢書·功臣表》及蕭何傳皆云孫嘉，疑其人有二名。）《索隱》：《漢書》亦作「係」，鄒誕生本作「傒」。又按：《漢書·功臣表》及蕭何傳皆云封何孫嘉，疑其人有二名也。</span></p><p><span class="inlay2">　<span class="inlinecomment一"><span class="number">二</span></span>《索隱》：音附。荀悅云：「傅，正卒也。」小顏云舊法二十三而傅，今改也。</span></p><p><span class="inlay2">　<span class="inlinecomment一"><span class="number">三</span></span>《索隱》：薄太后也。亦葬芷陽西，曰少陵也。</span></p><p><span class="inlay2">　<span class="inlinecomment一"><span class="number">四</span></span>《索隱》：廣川王彭祖、長沙王發皆景帝子，遣就國也。</span></p><p><span class="inlay2">　<span class="inlinecomment一"><span class="number">五</span></span>《正義》：雨，於付反。</span></p><p><span class="inlay2">　<span class="inlinecomment一"><span class="number">六</span></span>《集解》：徐廣曰：「《地理志》云文帝七年置。」駰按：《地理志》、百官表南陵縣文帝置也。分內史為左右，及祋祤為縣，皆景帝二年，不得皆如徐所云。　《索隱》：鄒誕生祋音都會反，又音丁活反。<span class="inlinecomment一">孫守真按：則「祋」與「投」同音。</span>祤音羽，又音詡。</span></p><p><br/>　　三年正月乙巳，赦天下。長星出西方。天火<span class="inlinecomment一"><span class="number">一</span></span>燔雒陽東宮大殿城室。<span class="inlinecomment一"><span class="number">二</span></span>吳王濞、<span class="inlinecomment一"><span class="number">三</span></span>楚王戊、<span class="inlinecomment一"><span class="number">四</span></span>趙王遂、<span class="inlinecomment一"><span class="number">五</span></span>膠西王卬、<span class="inlinecomment一"><span class="number">六</span></span>濟南王闢光、<span class="inlinecomment一"><span class="number">七</span></span>災川王賢、<span class="inlinecomment一"><span class="number">八</span></span>膠東王雄渠<span class="inlinecomment一"><span class="number">九</span></span>反，發兵西鄕。天子為誅晁錯，遣袁盎諭告，不止，遂西圍梁<span class="inlinecomment一"><span class="number">一〇</span></span>。上乃遣大將軍竇嬰、太尉周亞夫將兵誅之。六月乙亥。赦亡軍及楚元王子蓺等<span class="inlinecomment一"><span class="number">一一</span></span>與謀反者。封大將軍竇嬰為魏其侯。<span class="inlinecomment一"><span class="number">一二</span></span>立楚元王子平陸侯禮<span class="inlinecomment一"><span class="number">一三</span></span>為楚王。立皇子端為膠西王，子勝為中山王。徙濟北王志<span class="inlinecomment一"><span class="number">一四</span></span>為菑川王，淮陽王餘<span class="inlinecomment一"><span class="number">一五</span></span>為魯王，<span class="inlinecomment一"><span class="number">一六</span></span>汝南王非<span class="inlinecomment一"><span class="number">一七</span></span>為江都王。<span class="inlinecomment一"><span class="number">一八</span></span>齊王將廬、<span class="inlinecomment一"><span class="number">一九</span></span>燕王嘉<span class="inlinecomment一"><span class="number">二〇</span></span>皆薨。<span class="inlinecomment一"><span class="number">二一</span></span></p><p><span class="inlay2">　<span class="inlinecomment一"><span class="number">一</span></span>《集解》：徐廣曰：「漢志無。」</span></p><p><span class="inlay2">　<span class="inlinecomment一"><span class="number">二</span></span>《集解》：徐廣曰：「雒，一作『淮』。」《索隱》：雒陽《漢書》作「淮陽」。災，故徙王於魯也。</span></p><p><span class="inlay2">　<span class="inlinecomment一"><span class="number">三</span></span>《正義》：音匹備反。高祖兄仲子，故漢高祖十二年封，三十三年反。年表云都吳，其實在江都也。</span></p><p><span class="inlay2">　<span class="inlinecomment一"><span class="number">四</span></span>《正義》：高祖弟楚王交孫，嗣二十一年反，都彭城。</span></p><p><span class="inlay2">　<span class="inlinecomment一"><span class="number">五</span></span>《正義》：高祖孫，幽王友子，嗣二十六年反，都邯鄲。</span></p><p><span class="inlay2">　<span class="inlinecomment一"><span class="number">六</span></span>《正義》：卬，五郎反。高祖孫，齊悼惠王子，故平昌侯，十年反，都密州高密縣。</span></p><p><span class="inlay2">　<span class="inlinecomment一"><span class="number">七</span></span>《正義》：闢音壁。高祖孫，齊悼惠王子，故（初）\〔扐〕侯，立十一年反。《括地志》云：「濟南故城在淄川長山縣西北三十里。」</span></p><p><span class="inlay2">　<span class="inlinecomment一"><span class="number">八</span></span>《正義》：高祖孫，齊悼惠王子，故武城侯，立十一年反，都劇。《括地志》云：「災州縣也。故劇城在靑州壽光縣南三十一里，故紀國。」</span></p><p><span class="inlay2">　<span class="inlinecomment一"><span class="number">九</span></span>《正義》：高祖孫，齊悼惠王子，故白石侯，立十一年反，都卽墨。《括地志》云：「卽墨故城在密州膠水縣東南六十里，卽膠東國也。」</span></p><p><span class="inlay2">　<span class="inlinecomment一"><span class="number">一〇</span></span>《正義》：梁孝王都睢陽，今宋州。</span></p><p><span class="inlay2">　<span class="inlinecomment一"><span class="number">一一</span></span>《正義》：蓺，魚曳反。字亦作「藝」，音同。</span></p><p><span class="inlay2">　<span class="inlinecomment一"><span class="number">一二</span></span>《正義》：《地理志》云魏其屬琅邪。</span></p><p><span class="inlay2">　<span class="inlinecomment一"><span class="number">一三</span></span>《索隱》：韋昭云：「平陸，西河縣。禮卽向之從曾祖王父也。」《正義》：應劭云：「平陸，西河縣。」</span></p><p><span class="inlay2">　<span class="inlinecomment一"><span class="number">一四</span></span>《正義》：濟，子禮反。濟北國今濟州盧縣，卽濟北王所都。</span></p><p><span class="inlay2">　<span class="inlinecomment一"><span class="number">一五</span></span>《正義》：淮陽國今陳州。</span></p><p><span class="inlay2">　<span class="inlinecomment一"><span class="number">一六</span></span>《正義》：魯今兗州曲阜縣。</span></p><p><span class="inlay2">　<span class="inlinecomment一"><span class="number">一七</span></span>《正義》：汝南國今豫州。</span></p><p><span class="inlay2">　<span class="inlinecomment一"><span class="number">一八</span></span>《正義》：江都國今揚州也。吳王濞所都，反，誅，景帝改為江都國，封皇子非也。</span></p><p><span class="inlay2">　<span class="inlinecomment一"><span class="number">一九</span></span>《索隱》：悼惠王之孫，齊王襄之子。廬，《漢書》作「閭」。《正義》：齊國，靑州臨淄也。將廬，齊悼惠王之孫，襄王之子，年表云。</span></p><p><span class="inlay2">　<span class="inlinecomment一"><span class="number">二〇</span></span>《索隱》：劉澤之子。</span></p><p><span class="inlay2">　<span class="inlinecomment一"><span class="number">二一</span></span>《集解》：徐廣曰：「表云五年薨。」</span></p><p><br/>　　四年夏，立太子。立皇子徹為膠東王。六月甲戌，赦天下。後九月，更以（弋）\〔易〕陽為陽陵。<span class="inlinecomment一"><span class="number">一</span></span>複置津關，用傳出入。<span class="inlinecomment一"><span class="number">二</span></span>冬，以趙國為邯鄲郡。<span class="inlinecomment一"><span class="number">三</span></span></p><p><span class="inlay2">　<span class="inlinecomment一"><span class="number">一</span></span>《正義》：《括地志》云：「漢景帝陵也，在雍州咸陽縣東三十里。」按：豫作壽陵也。</span></p><p><span class="inlay2">　<span class="inlinecomment一"><span class="number">二</span></span>《集解》：應劭曰：「文帝十二年，除關，無用傳，至此複置傳，以七國新反，備非常也。」張晏曰：「傳，信也，若今過所也。」如淳曰：「傳音『檄傳』之『傳』，兩行書繒帛，分持其一，出入關，合之乃得過，謂之傳。」《索隱》：傳音丁戀反。如今之過所。</span></p><p><span class="inlay2">　<span class="inlinecomment一"><span class="number">三</span></span>《集解》：《地理志》趙國景帝以為邯鄲郡。</span></p><p>　　五年三月，作陽陵、<span class="inlinecomment一"><span class="number">一</span></span>渭橋。五月，募徙陽陵，予錢二十萬。江都大暴風從西方來，壞城十二丈。丁卯，封長公主子蟜為隆慮侯。<span class="inlinecomment一"><span class="number">二</span></span>徙廣川王為趙王。</p><p><span class="inlay2">　<span class="inlinecomment一"><span class="number">一</span></span>《索隱》：景帝豫作壽陵也。按：趙系家趙肅侯十五年起壽陵，後代遂因之也。</span></p><p><span class="inlay2">　<span class="inlinecomment一"><span class="number">二</span></span>《索隱》：音林閭。避殤帝諱改之。</span></p><p><br/>　　六年春，封中尉（趙）綰為建陵侯，<span class="inlinecomment一"><span class="number">一</span></span>江都丞相嘉<span class="inlinecomment一"><span class="number">二</span></span>為建平侯，隴西太守渾邪為平曲侯，<span class="inlinecomment一"><span class="number">三</span></span>趙丞相嘉<span class="inlinecomment一"><span class="number">四</span></span>為江陵侯，故將軍布為鄃侯。梁楚二王皆薨。後九月，伐馳道樹，殖蘭池。<span class="inlinecomment一"><span class="number">五</span></span></p><p><span class="inlay2">　<span class="inlinecomment一"><span class="number">一</span></span>《正義》：《括地志》云：「建陵故縣在沂州承縣界。」</span></p><p><span class="inlay2">　<span class="inlinecomment一"><span class="number">二</span></span>《集解》：徐廣曰：「姓程。」</span></p><p><span class="inlay2">　<span class="inlinecomment一"><span class="number">三</span></span>《正義》：《括地志》云：「平曲縣故城在瀛州文安縣北七十里。」</span></p><p><span class="inlay2">　<span class="inlinecomment一"><span class="number">四</span></span>《集解》：徐廣曰：「姓蘇。」</span></p><p><span class="inlay2">　<span class="inlinecomment一"><span class="number">五</span></span>《集解》：徐廣曰：「殖，一作『塡』。」《正義》：按：馳道，天子道，秦始皇作之，三丈而樹。</span></p><p><br/>　　七年冬，廢慄太子為臨江王。<span class="inlinecomment一"><span class="number">一</span></span>十（二）\〔一〕月晦，日有食之。春，免徒隸作陽陵者。丞相靑免。二月乙巳，以太尉條侯<span class="inlinecomment一"><span class="number">二</span></span>周亞夫為丞相。四月乙巳，立膠東王太后為皇后。<span class="inlinecomment一"><span class="number">三</span></span>丁巳，立膠東王為太子。名徹。</p><p><span class="inlay2">　<span class="inlinecomment一"><span class="number">一</span></span>《正義》：臨江，忠州縣。雖王臨江而都江陵。</span></p><p><span class="inlay2">　<span class="inlinecomment一"><span class="number">二</span></span>《正義》：條，田雕反。字亦作「蓨」，音同。</span></p><p><span class="inlay2">　<span class="inlinecomment一"><span class="number">三</span></span>《索隱》：按系家，太后槐里人，父仲。兄信，封蓋侯。後故金氏妻女弟姁兒也。</span></p><p><br/>　　中元年，封故御史大夫周苛<span class="inlinecomment一"><span class="number">一</span></span>孫平<span class="inlinecomment一"><span class="number">二</span></span>為繩侯，故御史大夫周昌（子）\〔孫〕左車為安陽侯，四月乙巳，赦天下，賜爵一級。除禁錮。地動。衡山、原都雨雹，大者尺八寸。</p><p><span class="inlay2">　<span class="inlinecomment一"><span class="number">一</span></span>《索隱》：周昌之兄。</span></p><p><span class="inlay2">　<span class="inlinecomment一"><span class="number">二</span></span>《集解》：徐廣曰：「一作『應』。」</span></p><p><br/>　　中二年二月，匈奴入燕，遂不和親。三月，召臨江王來。卽死中尉府中。夏，立皇子越為廣川王，子寄為膠東王。封四侯。<span class="inlinecomment一"><span class="number">一</span></span>九月甲戌，日食。</p><p><span class="inlay2">　<span class="inlinecomment一"><span class="number">一</span></span>《集解》：文穎曰：「楚相張尚，太傅趙夷吾，趙相建德，內史王悍。此四人各諫其王，無使反，不聽，皆殺之，故封其子。」　《索隱》：韋昭云：「張尚子當居，趙夷吾子周，建德子橫，王悍子棄也。」</span></p><p>　　中三年冬，罷諸侯御史中丞。春，匈奴王二人率其徒來降，皆封為列侯。<span class="inlinecomment一"><span class="number">一</span></span>立皇子方乘為淸河王。三月，彗星出西北。丞相周亞夫（死）\〔免〕，以御史大夫桃侯劉舍為丞相。四月，地動。九月戊戌晦，日食。軍東都門外。<span class="inlinecomment一"><span class="number">二</span></span></p><p><span class="inlay2">　<span class="inlinecomment一"><span class="number">一</span></span>《正義》：《漢書》表云中三年，安陵侯子軍、桓侯賜、遒侯陸強、容城侯徐盧、易侯僕擰⒎堆艉畬、翕侯邯鄲七人，以匈奴王降，皆封為列侯。按：紀言二人者是匈奴二王為首降。</span></p><p><span class="inlay2">　<span class="inlinecomment一"><span class="number">二</span></span>《集解》：按：三輔黃圖東出北頭第一門曰宣平門，外曰東都門。《索隱》：按：三輔黃圖云東出北第一門曰宣平門，外曰東都門。</span></p><p><br/>　　中四年三月，置德陽宮。<span class="inlinecomment一"><span class="number">一</span></span>大蝗。秋，赦徒作陽陵者。</p><p><span class="inlay2">　<span class="inlinecomment一"><span class="number">一</span></span>《集解》：瓚曰：「是景帝廟也，帝自作之，諱不言廟，故言宮。西京故事雲景帝廟為德陽宮。」</span></p><p><br/>　　中五年夏，立皇子舜為常山王。封十侯。<span class="inlinecomment一"><span class="number">一</span></span>六月丁巳，赦天下，賜爵一級。天下大潦。更命諸侯丞相曰相。秋，地動。<span class="inlinecomment一">孫守真按：命名，同義複詞。更命，更名、改名也。</span></p><p><span class="inlay2">　<span class="inlinecomment一"><span class="number">一</span></span>《正義》：惠景閒年表云亞谷侯盧他之、隆盧侯陳蟜、乘氏侯劉買、桓邑侯劉明、蓋侯王信。按：其五人是中元五年封，餘檢不獲。中元三年，匈奴王二人降，封為列侯。惠景閒表云匈奴王降為侯者有七人，疑其五人是十侯之數。</span></p><p>　　中六年二月己卯，行幸雍，郊見五帝。三月，雨雹。四月，梁孝王、<span class="inlinecomment一"><span class="number">一</span></span>城陽共王、<span class="inlinecomment一"><span class="number">二</span></span>汝南王皆薨。立梁孝王子明為濟川王，<span class="inlinecomment一"><span class="number">三</span></span>子彭離為濟東王，<span class="inlinecomment一"><span class="number">四</span></span>子定為山陽王，<span class="inlinecomment一"><span class="number">五</span></span>子不識為濟陰王。<span class="inlinecomment一"><span class="number">六</span></span>梁分為五。封四侯。更命廷尉為大理，將作少府為將作大匠，主爵中尉為都尉，<span class="inlinecomment一"><span class="number">七</span></span>長信詹事<span class="inlinecomment一"><span class="number">八</span></span>為長信少府，<span class="inlinecomment一"><span class="number">九</span></span>將行為大長秋，<span class="inlinecomment一"><span class="number">一〇</span></span>大行為行人，<span class="inlinecomment一"><span class="number">一一</span></span>奉常為太常，<span class="inlinecomment一"><span class="number">一二</span></span>典客為大行，<span class="inlinecomment一"><span class="number">一三</span></span>治粟內史為大農。<span class="inlinecomment一"><span class="number">一四</span></span>以大內為二千石，<span class="inlinecomment一"><span class="number">一五</span></span>置左右內官，屬大內。<span class="inlinecomment一"><span class="number">一六</span></span>七月辛亥，日食。八月，匈奴入上郡。</p><p><span class="inlay2">　<span class="inlinecomment一"><span class="number">一</span></span>《正義》：都睢陽，今宋州。</span></p><p><span class="inlay2">　<span class="inlinecomment一"><span class="number">二</span></span>《正義》：城陽，今濮州雷澤縣，古城陽也。共音恭。謚法「嚴敬故事曰恭」。</span></p><p><span class="inlay2">　<span class="inlinecomment一"><span class="number">三</span></span>《正義》：表云分梁置也。</span></p><p><span class="inlay2">　<span class="inlinecomment一"><span class="number">四</span></span>《正義》：表云分梁置也。</span></p><p><span class="inlay2">　<span class="inlinecomment一"><span class="number">五</span></span>《正義》：《地理志》雲景帝中六年別為山陽國，屬兗州。</span></p><p><span class="inlay2">　<span class="inlinecomment一"><span class="number">六</span></span>《正義》：《地理志》雲景帝中六年別為濟陰國，屬兗州。按：今曹州是也。</span></p><p><span class="inlay2">　<span class="inlinecomment一"><span class="number">七</span></span>《集解》：《漢書·百官表》曰：「主爵中尉，秦官，掌列侯。」</span></p><p><span class="inlay2">　<span class="inlinecomment一"><span class="number">八</span></span>《集解》：《漢書·百官表》曰：「詹事，秦官，掌皇后太子家。」應劭曰：「詹，省也，給也。」瓚曰：「茂陵書詹事秩二千石。」</span></p><p><span class="inlay2">　<span class="inlinecomment一"><span class="number">九</span></span>《集解》：張晏曰：「以太后所居宮為名。長信宮則曰長信少府，長樂宮則曰長樂少府。」</span></p><p><span class="inlay2">　<span class="inlinecomment一"><span class="number">一〇</span></span>《集解》：《漢書》百官表曰：「將行，秦官。」應劭曰：「長秋，皇后卿。」</span></p><p><span class="inlay2">　<span class="inlinecomment一"><span class="number">一一</span></span>《集解》：服虔曰：「天子死未有謚，稱大行。」晉灼曰：「禮有大行、小行，主謚官，故以此名之。」如淳曰：「不反之辭也。」瓚曰：「大行是官名，掌九儀之制，以賓諸侯。」《索隱》：按：鄭玄曰「命者五，謂公、侯、伯、子、男，爵者四，孤、卿、大夫、士，是九也。」</span></p><p><span class="inlay2">　<span class="inlinecomment一"><span class="number">一二</span></span>《集解》：《漢書·百官表》曰：「奉常，秦官，掌宗廟禮儀。」</span></p><p><span class="inlay2">　<span class="inlinecomment一"><span class="number">一三</span></span>《索隱》：韋昭云：「大行，官名，秦時云典客，景帝初改云大行，後更名大鴻臚，武帝因而不改，故《漢書·景紀》有大鴻臚。《百官表》又云武帝改名大鴻臚。鴻，聲也。臚，附皮。以言其掌四夷賓客，若皮臚之在外附於身也。復有大行令，故諸侯薨，大鴻臚奏謚，列侯薨，則大行奏誄」。按：此大行令卽鴻臚之屬官也。</span></p><p><span class="inlay2">　<span class="inlinecomment一"><span class="number">一四</span></span>《集解》：《漢書·百官表》曰：「治粟內史，秦官，掌穀貨也。」</span></p><p><span class="inlay2">　<span class="inlinecomment一"><span class="number">一五</span></span>《集解》：韋昭曰：「大內，京師府藏。」</span></p><p><span class="inlay2">　<span class="inlinecomment一"><span class="number">一六</span></span>《索隱》：主天子之私財物曰少內。少內屬大內也。</span></p><p><br/>　　後元年冬，更命中大夫令為衞尉。<span class="inlinecomment一"><span class="number">一</span></span>三月丁酉，赦天下，賜爵一級，中二千石、諸侯相爵右庶長。四月，大酺。五月丙戌，<span class="inlinecomment一"><span class="number">二</span></span>地動，其蚤食時複動。上庸地動二十二日，壞城垣。七月乙巳，日食。丞相劉舍免。八月壬辰，以御史大夫綰<span class="inlinecomment一"><span class="number">三</span></span>為丞相，封建陵侯。</p><p><span class="inlay2">　<span class="inlinecomment一"><span class="number">一</span></span>《正義》：《漢書·百官表》云：「衞尉，秦官，掌宮闈門衞屯兵。景帝初，更命中大夫令，後元年，複為衞尉。」</span></p><p><span class="inlay2">　<span class="inlinecomment一"><span class="number">二</span></span>《集解》：徐廣曰：「丙，一作『甲』。」</span></p><p><span class="inlay2">　<span class="inlinecomment一"><span class="number">三</span></span>《索隱》：姓衞也。</span></p><p>　　後二年正月，地一日三動。郅將軍擊匈奴。<span class="inlinecomment一"><span class="number">一</span></span>酺五日。令內史郡不得食馬粟，沒入縣官。令徒隸衣七緵布。<span class="inlinecomment一"><span class="number">二</span></span>止馬舂。<span class="inlinecomment一"><span class="number">三</span></span>為歲不登，禁天下食不造歲。省列侯遣之國。<span class="inlinecomment一"><span class="number">四</span></span>三月，匈奴入鴈門。十月，租長陵田。大旱。衡山國、河東、雲中郡<span class="inlinecomment一"><span class="number">五</span></span>民疫。</p><p><span class="inlay2">　<span class="inlinecomment一"><span class="number">一</span></span>《正義》：郅，眞慄反。郅都傳云匈奴刻木為郅都而射，不中。</span></p><p><span class="inlay2">　<span class="inlinecomment一"><span class="number">二</span></span>《索隱》：七緵，蓋今七升布，言其粗，故令衣之也。《正義》：衣，於旣反。緵，祖工反。緵，八十縷也。與布相似。七升布用五百六十縷。</span></p><p><span class="inlay2">　<span class="inlinecomment一"><span class="number">三</span></span>《索隱》：止人為馬舂粟，為歲不登故也。</span></p><p><span class="inlay2">　<span class="inlinecomment一"><span class="number">四</span></span>《集解》：晉灼曰：「文紀遣列侯之國，今又省之。」</span></p><p><span class="inlay2">　<span class="inlinecomment一"><span class="number">五</span></span>《正義》：衡山國，今衡州。河東，今蒲州。雲中郡，今勝州。</span></p><p><br/>　　後三年十月，日月皆（食）赤五日。十二月晦，䨓。<span class="inlinecomment一"><span class="number">一</span></span>日如紫。五星逆行守太微。月貫天廷中。<span class="inlinecomment一"><span class="number">二</span></span>正月甲寅，皇太子冠。甲子，孝景皇帝崩。<span class="inlinecomment一"><span class="number">三</span></span>遺詔賜諸侯王以下至民為父後爵一級，天下戶百錢。出宮人歸其家，複無所與。太子卽位，是為孝武皇帝。<span class="inlinecomment一"><span class="number">四</span></span>三月，封皇太后弟蚡<span class="inlinecomment一"><span class="number">五</span></span>為武安侯，弟勝為周陽侯。置陽陵。</p><p><span class="inlay2">　<span class="inlinecomment一"><span class="number">一</span></span>《集解》：徐廣曰：「一作『雷』字，又作『圖』字，實所未詳。」</span></p><p><span class="inlay2">　<span class="inlinecomment一"><span class="number">二</span></span>《索隱》：天廷卽龍星右角也。按：石氏星傳曰「龍在左角曰天田，右角曰天廷」。</span></p><p><span class="inlay2">　<span class="inlinecomment一"><span class="number">三</span></span>《集解》：皇甫謐曰：「帝以孝惠七年生，年四十八。」</span></p><p><span class="inlay2">　<span class="inlinecomment一"><span class="number">四</span></span>《集解》：《漢書》云：「二月癸酉，帝葬陽陵。」皇甫謐曰：「陽陵山方百二十步，高十四丈，去長安四十五里。」</span></p><p><span class="inlay2">　<span class="inlinecomment一"><span class="number">五</span></span>《集解》：蘇林曰：「蚡音鼢。」《索隱》：蚡音扶粉反。按：《外戚世家》皇太后母臧氏初嬪王氏，生子信而寡，更嫁長陵田氏，生蚡及勝也。</span></p><p><br/>　　太史公曰：漢興，孝文施大德，天下懷安，至孝景，不復憂異姓，而晁錯刻削諸侯，遂使七國俱起，合從而西鄕，以諸侯太盛，而錯為之不以漸也。及主父偃言之，而諸侯以弱，卒以安。<span class="inlinecomment一"><span class="number">一</span></span>安危之機，豈不以謀哉？</p><p><span class="inlay2">　<span class="inlinecomment一"><span class="number">一</span></span>《索隱》：主父偃上言，今天子下推恩之令，令諸侯各得分邑其子弟，於是遂弱，卒以安也。</span></p><p><span class="inlay2">　【《索隱》述贊】景帝卽位，因脩靜默。勉人於農，率下以德。制度斯創，禮法可則。一朝吳楚，乍起凶慝。提局成釁，拒輪致惑。晁錯雖誅，梁城未克。條侯出將，追奔逐北。坐見梟剠，立翦牟賊。如何太尉，後卒下獄。惜哉明君，斯功不錄！</span></p></div></c-box>
</body>
</html>
