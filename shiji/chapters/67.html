
<!DOCTYPE html>

<html lang="en">
<head>
<meta charset="utf-8"/>
<meta content="width=device-width, initial-scale=1.0" name="viewport"/>
<link href="/shenhai/style/DragonIconGreen.png" rel="shortcut icon" type="image/png"/>
<link href="/shenhai/style/style.css" rel="stylesheet"/>
<script defer="" src="/shenhai/js/format.js"></script>
<title> 史記三家注 </title>
</head>
<body>
<c-box>
<header>
<h2>史記卷六十七·仲尼弟子列傳第七
</h2>
</header>
<div class="juanku">
<div><a href="../">返</a></div>
<div><a href="66.html">右</a></div>
<div><a href="68.html">左</a></div>
</div>
<div class="juan"><h2>史記卷六十七</h2></div><div class="juan"><h2>仲尼弟子列傳第七</h2><p>　　孔子曰「受業身通者七十有七人」，<span class="inlinecomment一"><span class="number">一</span></span>皆異能之士也。德行：顏淵，閔子騫，冉伯牛，仲弓。政事：冉有，季路。言語：宰我，子貢。<span class="inlinecomment一"><span class="number">二</span></span>文學：子游，子夏。師也闢，<span class="inlinecomment一"><span class="number">三</span></span>參也魯，<span class="inlinecomment一"><span class="number">四</span></span>柴也愚，<span class="inlinecomment一"><span class="number">五</span></span>由也喭，<span class="inlinecomment一"><span class="number">六</span></span>回也屢空。賜不受命而貨殖焉，億則屢中。<span class="inlinecomment一"><span class="number">七</span></span></p><p><span class="inlay2">　<span class="inlinecomment一"><span class="number">一</span></span>《索隱》：《孔子家語》亦有七十七人，唯文翁孔廟圖作七十二人。</span></p><p><span class="inlay2">　<span class="inlinecomment一"><span class="number">二</span></span>《索隱》：《論語》一曰德行，二曰言語，三曰政事，四曰文學。今此文政事在言語上，是其記有異也。</span></p><p><span class="inlay2">　<span class="inlinecomment一"><span class="number">三</span></span>《集解》：馬融曰：「子張才過人，失於邪闢文過。」《正義》：音癖。</span></p><p><span class="inlay2">　<span class="inlinecomment一"><span class="number">四</span></span>《集解》：孔安國曰：「魯，鈍也。曾子遲鈍。」</span></p><p><span class="inlay2">　<span class="inlinecomment一"><span class="number">五</span></span>《集解》：何晏曰：「愚直之愚。」</span></p><p><span class="inlay2">　<span class="inlinecomment一"><span class="number">六</span></span>《集解》：鄭玄曰：「子路之行，失於鴨汀！顧饕《論語》先言柴，次參，次師，次由。今此傳序之亦與《論語》不同，不得輒言其誤也。　《正義》：音畔。喭音岸。</span></p><p><span class="inlay2">　<span class="inlinecomment一"><span class="number">七</span></span>《集解》：何晏曰：「言回庶幾於聖道，雖數空匱而樂在其中。賜不受敎命，唯財貨是殖，億度是非。蓋美回所以勵賜也。一曰屢猶每也，空猶虛中也。以聖人之善道，敎數子之庶幾，猶不至於知道者，各內有此害也。其於庶幾每能虛中者唯回，懷道深遠。不虛心不能知道。子貢無數子之病，然亦不知道者，雖不窮理而幸中，雖非天命而偶富，亦所以不虛心也。」</span></p><p>　　孔子之所嚴事：於周則《老子》；於衞，蘧伯玉；<span class="inlinecomment一"><span class="number">一</span></span>於齊，晏平仲；<span class="inlinecomment一"><span class="number">二</span></span>於楚，老萊子；<span class="inlinecomment一"><span class="number">三</span></span>於鄭，子產；於魯，孟公綽。數稱臧文仲、柳下惠、<span class="inlinecomment一"><span class="number">四</span></span>銅鞮<span class="inlinecomment一"><span class="number">五</span></span>伯華、介山子然，孔子皆後之，不並世。<span class="inlinecomment一"><span class="number">六</span></span></p><p><span class="inlay2">　<span class="inlinecomment一"><span class="number">一</span></span>《集解》：外寬而內直，自設於隱括之中，直己而不直人，汲汲於仁，以善自終，蓋蘧伯玉之行。《索隱》：按：《大戴禮》又云「外寬而內直，自娛於隱括之中，直己而不直人，汲汲於仁，以善存亡，蓋蘧伯玉之行也」。</span></p><p><span class="inlay2">　<span class="inlinecomment一"><span class="number">二</span></span>《集解》：君擇臣而使之，臣擇君而事之，有道順命，無道衡命，蓋晏平仲之行也。《索隱》：《大戴記》曰：「君擇臣而使之，臣擇君而事之，有道順命，無道衡命，蓋晏平仲之行也。」</span></p><p><span class="inlay2">　<span class="inlinecomment一"><span class="number">三</span></span>《索隱》：《大戴記》又云：「德恭而行信，終日言不在悔尤之內，貧而樂也，蓋老萊子之行也。」</span></p><p><span class="inlay2">　<span class="inlinecomment一"><span class="number">四</span></span>《集解》：孝恭慈仁，允德圖義，約貨去怨，蓋柳下惠之行。　《索隱》：《大戴記》又云：「孝恭慈仁，允德圖義，約貨亡怨，蓋柳下惠之行也。」</span></p><p><span class="inlay2">　<span class="inlinecomment一"><span class="number">五</span></span>《索隱》：《地理志》縣名，屬上黨。《正義》：鞮，丁奚反。按：銅鞮，潞州縣。</span></p><p><span class="inlay2">　<span class="inlinecomment一"><span class="number">六</span></span>《集解》：《大戴禮》曰：「孔子云『國家有道，其言足以興，國家無道，其默足以容，蓋銅鞮伯華之所行。觀於四方，不忘其親，苟思其親，不盡其樂，蓋介山子然之行也』。」說苑曰：「孔子嘆曰『銅鞮伯華無死，天下有定矣』。」《晉太康地記》云：「銅鞮，晉大夫羊舌赤之邑，世號赤曰銅鞮伯華。」《索隱》：按：自臧文仲已下，孔子皆後之，不並代。其所嚴事，自《老子》及公綽已上，皆孔子同時人也。按：戴德撰禮，號曰《大戴禮》，合八十五篇，其四十七篇亡，見今存者有三十八篇。今裴氏所引在衞將軍篇。孔子稱祁奚對晉平公之辭，唯舉銅鞮、介山二人行耳。《家語》又云：「不克不忌，不念舊怨，蓋伯夷、叔齊之行。思天而敬人，服義而行信，蓋趙《文子》之行。事君不愛其死，謀身不遺其友，蓋隨武子之行。」</span></p><p><br/>　　顏回者，魯人也，字子淵。少孔子三十歲。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《正義》：少，戍妙反。</span></p><p>　　顏淵問仁，孔子曰：「克己複禮，天下歸仁焉。」<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：馬融曰：「克己，約身也。」孔安國曰：「複，反也。身能反禮，則為仁矣。」</span></p><p>　　孔子曰：「賢哉回也！<span class="inlinecomment一"><span class="number">一</span></span>一簞食，一瓢飲，<span class="inlinecomment一"><span class="number">二</span></span>在陋巷，人不堪其憂，回也不改其樂。」<span class="inlinecomment一"><span class="number">三</span></span>「回也如愚；<span class="inlinecomment一"><span class="number">四</span></span>退而省其私，亦足以發，回也不愚。」<span class="inlinecomment一"><span class="number">五</span></span>「用之則行，舍之則藏，唯我與爾有是夫！」<span class="inlinecomment一"><span class="number">六</span></span></p><p><span class="inlay2">　<span class="inlinecomment一"><span class="number">一</span></span>《集解》：衞瓘曰：「非大賢樂道，不能若此，故以稱之。」《索隱》：衞瓘字伯玉，晉太保，亦注《論語》，故裴引之。</span></p><p><span class="inlay2">　<span class="inlinecomment一"><span class="number">二</span></span>《集解》：孔安國曰：「簞，笥也。」</span></p><p><span class="inlay2">　<span class="inlinecomment一"><span class="number">三</span></span>《集解》：孔安國曰：「顏回樂道，雖簞食在陋巷，不改其所樂也。」</span></p><p><span class="inlay2">　<span class="inlinecomment一"><span class="number">四</span></span>《集解》：孔安國曰：「於孔子之言，默而識之，如愚也。」</span></p><p><span class="inlay2">　<span class="inlinecomment一"><span class="number">五</span></span>《集解》：孔安國曰：「察其退還與二三子說釋道義，發明大體，知其不愚。」</span></p><p><span class="inlay2">　<span class="inlinecomment一"><span class="number">六</span></span>《集解》：孔安國曰：「言可行則行，可止則止，唯我與顏回同也。」欒肇曰：「用己而後行，不假隱以自高，不屈道以要名，時人無知其實者，唯我與爾有是行。」《正義》：肇字永初，高平人，晉《尚書》郎，作《論語》疑釋十卷，《論語》駁二卷。</span></p><p>　　回年二十九，發盡白，蚤死。<span class="inlinecomment一"><span class="number">一</span></span>孔子哭之慟，曰：「自吾有回，門人益親。」<span class="inlinecomment一"><span class="number">二</span></span>魯哀公問：「弟子孰為好學？」孔子對曰：「有顏回者好學，不遷怒，不貳過。不幸短命死矣，今也則亡<span class="inlinecomment一"><span class="number">三</span></span>。」</p><p><span class="inlay2">　<span class="inlinecomment一"><span class="number">一</span></span>《索隱》：按：《家語》亦云「年二十九而發白，三十二而死」。王肅云「此久遠之書，年數錯誤，未可詳也。校其年，則顏回死時，孔子年六十一。然則伯魚年五十先孔子卒時，孔子且七十也。今此為顏回先伯魚死，而《論語》曰顏回死，顏路請子之車，孔子曰『鯉也死，有棺而無槨』，或為設事之辭」。按：顏回死在伯魚之前，故以《論語》為設詞。</span></p><p><span class="inlay2">　<span class="inlinecomment一"><span class="number">二</span></span>《集解》：王肅曰：「顏回為孔子胥附之友，能使門人日親孔子。」</span></p><p><span class="inlay2">　<span class="inlinecomment一"><span class="number">三</span></span>《集解》：何晏曰：「凡人任情，喜怒違理。顏回任道，怒不過分。遷者移也，怒當其理，不移易也。不貳過者，有不善未嘗復行。」</span></p><p><br/>　　閔損字子騫。<span class="inlinecomment一"><span class="number">一</span></span>少孔子十五歲。</p><p><span class="inlay2">　<span class="inlinecomment一"><span class="number">一</span></span>《集解》：鄭玄曰：「孔子弟子目錄云魯人。」《索隱》：《家語》亦云「魯人。少孔子十五歲」。</span></p><p>　　孔子曰：「孝哉閔子騫！人不閒於其父母昆弟之言。」<span class="inlinecomment一"><span class="number">一</span></span>不仕大夫，不食汙君之祿。<span class="inlinecomment一"><span class="number">二</span></span>「如有復我者，<span class="inlinecomment一"><span class="number">三</span></span>必在汶上矣。」<span class="inlinecomment一"><span class="number">四</span></span></p><p><span class="inlay2">　<span class="inlinecomment一"><span class="number">一</span></span>《集解》：陳羣曰：「言子騫上事父母，下順兄弟，動靜盡善，故人不得有非閒之言。」</span></p><p><span class="inlay2">　<span class="inlinecomment一"><span class="number">二</span></span>《索隱》：《論語》季氏使閔子騫為費宰，子騫曰「善為我辭焉」，是不仕大夫，不食污君之祿也。</span></p><p><span class="inlay2">　<span class="inlinecomment一"><span class="number">三</span></span>《集解》：孔安國曰：「複我者，重來召我。」</span></p><p><span class="inlay2">　<span class="inlinecomment一"><span class="number">四</span></span>《集解》：孔安國曰：「去之汶水上，欲北如齊。」</span></p><p>　　冄耕字伯牛。<span class="inlinecomment一"><span class="number">一</span></span>孔子以為有德行。</p><p><span class="inlay2">　<span class="inlinecomment一"><span class="number">一</span></span>《集解》：鄭玄曰魯人。《索隱》：按：《家語》云魯人。</span></p><p>　　伯牛有惡疾，孔子往問之，自牖執其手，<span class="inlinecomment一"><span class="number">一</span></span>曰：「命也夫！斯人也而有斯疾，命也夫！」<span class="inlinecomment一"><span class="number">二</span></span></p><p><span class="inlay2">　<span class="inlinecomment一"><span class="number">一</span></span>《集解》：包氏曰：「牛有惡疾，不欲見人，孔子從牖執其手。」</span></p><p><span class="inlay2">　<span class="inlinecomment一"><span class="number">二</span></span>《集解》：包氏曰：「再言之者，痛之甚也。」</span></p><p><br/>　　冄雍字仲弓。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：鄭玄曰：「魯人。」《索隱》：《家語》云：「伯牛之宗族，少孔子二十九歲。」</span></p><p>　　仲弓問政，孔子曰：「出門如見大賓，使民如承大祭。<span class="inlinecomment一"><span class="number">一</span></span>在邦無怨，在家無怨。」<span class="inlinecomment一"><span class="number">二</span></span></p><p><span class="inlay2">　<span class="inlinecomment一"><span class="number">一</span></span>《集解》：孔安國曰：「莫尚乎敬。」</span></p><p><span class="inlay2">　<span class="inlinecomment一"><span class="number">二</span></span>《集解》：包氏曰：「在邦為諸侯，在為卿大夫。」</span></p><p>　　孔子以仲弓為有德行，曰：「雍也可使南面。」<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：包氏曰：「可使南面，言任諸侯之治。」</span></p><p>　　仲弓父，賤人。孔子曰：「犁牛之子騂且角，雖欲勿用，山川其舍諸？」<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：何晏曰：「犁，雜文。騂，赤色也，角者，角周正，中犧牲，雖欲以其所生犁而不用，山川寧肯舍之乎？言父雖不善，不害於子之美。」</span></p><p><br/>　　冄求字子有，<span class="inlinecomment一"><span class="number">一</span></span>少孔子二十九歲。為季氏宰。</p><p><span class="inlay2">　<span class="inlinecomment一"><span class="number">一</span></span>《集解》：鄭玄曰魯人。</span></p><p>　　季康子問孔子曰：「冄求仁乎？」曰：「千室之邑，百乘之家，<span class="inlinecomment一"><span class="number">一</span></span>求也可使治其賦。仁則吾不知也。」<span class="inlinecomment一"><span class="number">二</span></span>復問：「子路仁乎？」孔子對曰：「如求。」</p><p><span class="inlay2">　<span class="inlinecomment一"><span class="number">一</span></span>《集解》：孔安國曰：「千室，卿大夫之邑。卿大夫稱家。諸侯千乘，大夫故曰百乘。」</span></p><p><span class="inlay2">　<span class="inlinecomment一"><span class="number">二</span></span>《集解》：孔安國曰：「賦，兵賦也。仁道至大，不可全名也。」</span></p><p>　　求問曰：「聞斯行諸？」<span class="inlinecomment一"><span class="number">一</span></span>子曰：「行之。」子路問：「聞斯行諸？」子曰：「有父兄在，如之何其聞斯行之！」<span class="inlinecomment一"><span class="number">二</span></span>子華怪之，「敢問問同而答異？」孔子曰：「求也退，故進之。由也兼人，故退之。」<span class="inlinecomment一"><span class="number">三</span></span></p><p><span class="inlay2">　<span class="inlinecomment一"><span class="number">一</span></span>《集解》：包氏曰：「賑窮救乏之事也。」</span></p><p><span class="inlay2">　<span class="inlinecomment一"><span class="number">二</span></span>《集解》：孔安國曰：「當白父兄，不可自專。」</span></p><p><span class="inlay2">　<span class="inlinecomment一"><span class="number">三</span></span>《集解》：鄭玄曰：「言冄有性謙退，子路務在勝尚人，各因其人之失而正之。」</span></p><p><br/>　　仲由字子路，卞人也。<span class="inlinecomment一"><span class="number">一</span></span>少孔子九歲。</p><p><span class="inlay2">　<span class="inlinecomment一"><span class="number">一</span></span>《集解》：徐廣曰：「《尸子》曰子路，卞之野人。」《索隱》：《家語》一字季路，亦云是卞人也。</span></p><p>　　子路性鄙，好勇力，志伉直，冠雄雞，佩豭豚，<span class="inlinecomment一"><span class="number">一</span></span>陵暴孔子。孔子設禮稍誘子路，子路後儒服委質，<span class="inlinecomment一"><span class="number">二</span></span>因門人請為弟子。</p><p><span class="inlay2">　<span class="inlinecomment一"><span class="number">一</span></span>《集解》：冠以雄雞，佩以豭豚。二物皆勇，子路好勇，故冠帶之。</span></p><p><span class="inlay2">　<span class="inlinecomment一"><span class="number">二</span></span>《索隱》：按：服虔注左氏云「古者始仕，必先書其名於策，委死之質於君，然後為臣，示必死節於其君也」。</span></p><p>　　子路問政，孔子曰：「先之，勞之。」<span class="inlinecomment一"><span class="number">一</span></span>請益。曰：「無倦。」<span class="inlinecomment一"><span class="number">二</span></span></p><p><span class="inlay2">　<span class="inlinecomment一"><span class="number">一</span></span>《集解》：孔安國曰：「先導之以德，使民信之，然後勞之。《易》曰：『悅以使民，民忘其勞』。」</span></p><p><span class="inlay2">　<span class="inlinecomment一"><span class="number">二</span></span>《集解》：孔安國曰：「子路嫌其少，故請益。曰『無倦』者，行此上事無倦則可。」</span></p><p>　　子路問：「君子尚勇乎？」孔子曰：「義之為上。君子好勇而無義則亂，<span class="inlinecomment一"><span class="number">一</span></span>小人好勇而無義則盜。」</p><p><span class="inlay2">　<span class="inlinecomment一"><span class="number">一</span></span>《集解》：李充曰：「旣稱君子，不職為亂階也。若君親失道，國家昏亂，其於赴患致命而不知正顧義者，則亦陷乎為亂而受不義之責也。」　《索隱》：按：充字弘度，晉中書侍郎，亦作《論語》解。</span></p><p>　　子路有聞，未之能行，唯恐有聞。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：孔安國曰：「前所聞未及行，故恐複有聞不得並行。」</span></p><p>　　孔子曰：「片言可以折獄者，其由也與！」<span class="inlinecomment一"><span class="number">一</span></span>「由也好勇過我，無所取材。」<span class="inlinecomment一"><span class="number">二</span></span>「若由也，不得其死然。」<span class="inlinecomment一"><span class="number">三</span></span>「衣敝縕袍<span class="inlinecomment一"><span class="number">四</span></span>與衣狐貉者立而不恥者，其由也與！」「由也升堂矣，未入於室也。」<span class="inlinecomment一"><span class="number">五</span></span></p><p><span class="inlay2">　<span class="inlinecomment一"><span class="number">一</span></span>《集解》：孔安國曰：「片猶偏也。聽訟必須兩辭以定是非，偏信一言折獄者，唯子路可也。」</span></p><p><span class="inlay2">　<span class="inlinecomment一"><span class="number">二</span></span>《集解》：欒肇曰：「適用曰材，好勇過我用，故云『無所取』。」《索隱》：按：肇字永初，晉《尚書》郎，作《論語》義也。</span></p><p><span class="inlay2">　<span class="inlinecomment一"><span class="number">三</span></span>《集解》：孔安國曰：「不得以壽終也。」</span></p><p><span class="inlay2">　<span class="inlinecomment一"><span class="number">四</span></span>《集解》：孔安國曰：「縕，枲著也。」</span></p><p><span class="inlay2">　<span class="inlinecomment一"><span class="number">五</span></span>《集解》：馬融曰：「升我堂矣，未入於室耳。」</span></p><p>　　季康子問：「仲由仁乎？」孔子曰：「千乘之國可使治其賦，不知其仁。」</p><p>　　子路喜從游，遇長沮、桀溺、荷蓧丈人。</p><p>　　子路為季氏宰，季孫問曰：「子路可謂大臣與？」孔子曰：「可謂具臣矣。」<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：孔安國曰：「言備臣數而已。」</span></p><p>　　子路為蒲大夫，<span class="inlinecomment一"><span class="number">一</span></span>辭孔子。孔子曰：「蒲多壯士，又難治。然吾語汝：恭以敬，可以執勇；<span class="inlinecomment一"><span class="number">二</span></span>寬以正，可以比衆；<span class="inlinecomment一"><span class="number">三</span></span>恭正以靜，可以報上。」</p><p><span class="inlay2">　<span class="inlinecomment一"><span class="number">一</span></span>《索隱》：蒲，衞邑，子路為之宰也。</span></p><p><span class="inlay2">　<span class="inlinecomment一"><span class="number">二</span></span>《集解》：言恭謹謙敬，勇猛不能害，故曰「執」也。</span></p><p><span class="inlay2">　<span class="inlinecomment一"><span class="number">三</span></span>《集解》：音鼻。言寬大淸正，衆必歸近之。</span></p><p>　　初，衞靈公有寵姬曰南子。靈公太子蕢聵得過南子，懼誅出奔。及靈公卒而夫人欲立公子郢。郢不肯，曰：「亡人太子之子輒在。」於是衞立輒為君，是為出公。出公立十二年，其父蕢聵居外，不得入。子路為衞大夫孔悝之邑宰。<span class="inlinecomment一"><span class="number">一</span></span>蕢聵乃與孔悝作亂，謀入孔悝家，遂與其徒襲攻出公。出公奔魯，而蕢聵入立，是為莊公。方孔悝作亂，<span class="inlinecomment一"><span class="number">二</span></span>子路在外，聞之而馳往。遇子羔出衞城門，謂子路曰：「出公去矣，而門已閉，子可還矣，毋空受其禍。」子路曰：「食其食者不避其難。」子羔卒去。有使者入城，城門開，子路隨而入。造蕢聵，蕢聵與孔悝登臺。子路曰：「君焉用孔悝？請得而殺之。」蕢聵弗聽。於是子路欲燔台，蕢聵懼，乃下石乞、壺黶攻子路，擊斷子路之纓。子路曰：「君子死而冠不免。」遂結纓而死。</p><p><span class="inlay2">　<span class="inlinecomment一"><span class="number">一</span></span>《索隱》：按：服虔云「為孔悝之邑宰」。</span></p><p><span class="inlay2">　<span class="inlinecomment一"><span class="number">二</span></span>《索隱》：按：《左傳》蒯聵入孔悝家，悝母伯姬劫悝於廁，強與之盟而立蒯聵，非悝本心自作亂也。</span></p><p>　　孔子聞衞亂，曰：「嗟乎，由死矣！」已而果死。故孔子曰：「自吾得由，惡言不聞於耳。」<span class="inlinecomment一"><span class="number">一</span></span>是時子貢為魯使於齊。<span class="inlinecomment一"><span class="number">二</span></span></p><p><span class="inlay2">　<span class="inlinecomment一"><span class="number">一</span></span>《集解》：王肅曰：「子路為孔子侍衞，故侮慢之人不敢有惡言，是以惡言不聞於孔子耳。」</span></p><p><span class="inlay2">　<span class="inlinecomment一"><span class="number">二</span></span>《索隱》：按：《左傳》子貢為魯使齊在哀十五年，蓋此文誤也。</span></p><p><br/>　　宰予字子我。<span class="inlinecomment一"><span class="number">一</span></span>利口辯辭。旣受業，問：「三年之喪不已久乎？君子三年不為禮，禮必壞；三年不為樂，樂必崩。舊穀旣沒，新穀旣升，鑽燧改火，期可已矣。」<span class="inlinecomment一"><span class="number">二</span></span>子曰：「於汝安乎？」曰：「安。」「汝安則為之。君子居喪，食旨不甘，聞樂不樂，故弗為也。」<span class="inlinecomment一"><span class="number">三</span></span>宰我出，子曰：「予之不仁也！子生三年然後免於父母之懷。<span class="inlinecomment一"><span class="number">四</span></span>夫三年之喪，天下之通義也。」<span class="inlinecomment一"><span class="number">五</span></span></p><p><span class="inlay2">　<span class="inlinecomment一"><span class="number">一</span></span>《集解》：鄭玄曰魯人。《索隱》：《家語》亦云魯人。</span></p><p><span class="inlay2">　<span class="inlinecomment一"><span class="number">二</span></span>《集解》：馬融曰：「周書《月令》有更火之文。春取榆柳之火，夏取棗杏之火，季夏取桑柘之火，秋取柞楢之火，冬取槐檀之火。一年之中，鑽火各異木，故曰『改火』。」</span></p><p><span class="inlay2">　<span class="inlinecomment一"><span class="number">三</span></span>《集解》：孔安國曰：「旨，美也。責其無仁於親，故言『汝安則為之』。」</span></p><p><span class="inlay2">　<span class="inlinecomment一"><span class="number">四</span></span>《集解》：馬融曰：「生未三歲，為父母所懷抱也。」</span></p><p><span class="inlay2">　<span class="inlinecomment一"><span class="number">五</span></span>《集解》：孔安國曰：「自天子達於庶人。」</span></p><p>　　宰予晝寢。子曰：「朽木不可雕也，<span class="inlinecomment一"><span class="number">一</span></span>糞土之牆不可圬也。」<span class="inlinecomment一"><span class="number">二</span></span></p><p><span class="inlay2">　<span class="inlinecomment一"><span class="number">一</span></span>《集解》：包氏曰：「朽，腐也。雕，雕琢刻畫。」</span></p><p><span class="inlay2">　<span class="inlinecomment一"><span class="number">二</span></span>《集解》：王肅曰：「圬，墁也。二者喻雖施功猶不成也。」</span></p><p>　　宰我問五帝之德，子曰：「予非其人也。」<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：王肅曰：「言不足以明五帝之德也。」</span></p><p>　　宰我為臨災大夫，<span class="inlinecomment一"><span class="number">一</span></span>與田常作亂，以夷其族，孔子恥之<span class="inlinecomment一"><span class="number">二</span></span>。</p><p><span class="inlay2">　<span class="inlinecomment一"><span class="number">一</span></span>《索隱》：按：謂仕齊。齊都臨淄，故云「為臨淄大夫」也。</span></p><p><span class="inlay2">　<span class="inlinecomment一"><span class="number">二</span></span>《索隱》：按：《左氏傳》無宰我與田常作亂之文，然有闞止字子我，而因爭寵，遂為陳恆所殺。恐字與宰予相涉，因誤云然。</span></p><p><br/>　　端沐<span class="inlinecomment一"><span class="number">一</span></span>賜，衞人，字子貢。少孔子三十一歲。</p><p><span class="inlay2">　<span class="inlinecomment一"><span class="number">一</span></span>《索隱》：《家語》作「木」。</span></p><p>　　子貢利口巧辭，孔子常黜其辯。問曰：「汝與回也孰愈？」<span class="inlinecomment一"><span class="number">一</span></span>對曰：「賜也何敢望回！回也聞一以知十，賜也聞一以知二。」</p><p><span class="inlay2">　<span class="inlinecomment一"><span class="number">一</span></span>《集解》：孔安國曰：「愈猶勝也。」</span></p><p>　　子貢旣已受業，問曰：「賜何人也？」孔子曰：「汝器也<span class="inlinecomment一"><span class="number">一</span></span>。」曰：「何器也？」曰：「瑚璉也。」<span class="inlinecomment一"><span class="number">二</span></span></p><p><span class="inlay2">　<span class="inlinecomment一"><span class="number">一</span></span>《集解》：孔安國曰：「言汝器用之人。」</span></p><p><span class="inlay2">　<span class="inlinecomment一"><span class="number">二</span></span>《集解》：包氏曰：「瑚璉，黍稷器。夏曰瑚，殷曰璉，周曰簠簋，宗廟之貴器。」</span></p><p>　　陳子禽問子貢曰：「仲尼焉學？」子貢曰：「文武之道未墜於地，在人，賢者識其大者，不賢者識其小者，莫不有文武之道。夫子焉不學，<span class="inlinecomment一"><span class="number">一</span></span>而亦何常師之有！」<span class="inlinecomment一"><span class="number">二</span></span>又問曰：「孔子適是國必聞其政。求之與？抑與之與？」<span class="inlinecomment一"><span class="number">三</span></span>子貢曰：「夫子溫良恭儉讓以得之。夫子之求之也，其諸異乎人之求之也。」<span class="inlinecomment一"><span class="number">四</span></span></p><p><span class="inlay2">　<span class="inlinecomment一"><span class="number">一</span></span>《集解》：孔安國曰：「文武之道未墜落於地，賢與不賢各有所識，夫子無所不從學。」</span></p><p><span class="inlay2">　<span class="inlinecomment一"><span class="number">二</span></span>《集解》：孔安國曰：「無所不從學，故無常師。」</span></p><p><span class="inlay2">　<span class="inlinecomment一"><span class="number">三</span></span>《集解》：鄭玄曰：「怪孔子所至之邦必與聞國政，求而得之邪？抑人君自願與之為治者？」</span></p><p><span class="inlay2">　<span class="inlinecomment一"><span class="number">四</span></span>《集解》：鄭玄曰：「言夫子行此五德而得之，與人求之異，明人君自與之。」</span></p><p>　　子貢問曰：「富而無驕，貧而無諂，何如？」孔子曰：「可也；<span class="inlinecomment一"><span class="number">一</span></span>不如貧而樂道，富而好禮。」<span class="inlinecomment一"><span class="number">二</span></span></p><p><span class="inlay2">　<span class="inlinecomment一"><span class="number">一</span></span>《集解》：孔安國曰：「未足多也。」</span></p><p><span class="inlay2">　<span class="inlinecomment一"><span class="number">二</span></span>《集解》：鄭玄曰：「樂謂志於道，不以貧為憂苦也。」</span></p><p>　　田常欲作亂於齊，憚高、國、鮑、晏，故移其兵欲以伐魯。孔子聞之，謂門弟子曰：「夫魯，墳墓所處，父母之國，國危如此，二三子何為莫出？」子路請出，孔子止之。子張、子石<span class="inlinecomment一"><span class="number">一</span></span>請行，孔子弗許。子貢請行，孔子許之。</p><p><span class="inlay2">　<span class="inlinecomment一"><span class="number">一</span></span>《索隱》：公孫龍也。</span></p><p>　　遂行，至齊，說田常曰：「君之伐魯過矣。夫魯，難伐之國，其城薄以卑，其地狹以洩，<span class="inlinecomment一"><span class="number">一</span></span>其君愚而不仁，大臣偽而無用，其士民又惡甲兵之事，此不可與戰。君不如伐吳。夫吳，城高以厚，地廣以深，甲堅以新，士選以飽，重器精兵盡在其中，又使明大夫守之，此易伐也。」田常忿然作色曰：「子之所難，人之所易；子之所易，人之所難：而以敎常，何也？」子貢曰：「臣聞之，憂在內者攻強，憂在外者攻弱。今君憂在內。吾聞君三封而三不成者，大臣有不聽者也。今君破魯以廣齊，戰勝以驕主，破國以尊臣，<span class="inlinecomment一"><span class="number">二</span></span>而君之功不與焉，則交日疏於主。是君上驕主心，下恣羣臣，求以成大事，難矣。夫上驕則恣，臣驕則爭，是君上與主有卻，下與大臣交爭也。如此，則君之立於齊危矣。故曰不如伐吳。伐吳不勝，民人外死，大臣內空，是君上無強臣之敵，下無民人之過，孤主制齊者唯君也。」田常曰：「善。雖然，吾兵業已加魯矣，去而之吳，大臣疑我，柰何？」子貢曰：「君按兵無伐，臣請往使吳王，令之救魯而伐齊，君因以兵迎之。」田常許之，使子貢南見吳王。</p><p><span class="inlay2">　<span class="inlinecomment一"><span class="number">一</span></span>《索隱》：按：《越絕書》其「洩」字作「淺」。</span></p><p><span class="inlay2">　<span class="inlinecomment一"><span class="number">二</span></span>《集解》：王肅曰：「鮑、晏等帥師，若破國則臣尊矣。」</span></p><p>　　說曰：「臣聞之，王者不絕世，霸者無強敵，千鈞之重加銖兩而移。今以萬乘之齊而私千乘之魯，與吳爭強，竊為王危之。且夫救魯，顯名也；伐齊，大利也。以撫泗上諸侯，誅暴齊以服強晉，利莫大焉。名存亡魯，實困強齊。智者不疑也。」吳王曰：「善。雖然，吾嘗與越戰，棲之會稽。越王苦身養士，有報我心。子待我伐越而聽子。」子貢曰：「越之勁不過魯，吳之強不過齊，王置齊而伐越，則齊已平魯矣。且王方以存亡繼絕為名，夫伐小越而畏彊齊，非勇也。夫勇者不避難，仁者不窮約，智者不失時，王者不絕世，以立其義。今存越示諸侯以仁，救魯伐齊，威加晉國，諸侯必相率而朝吳，霸業成矣。且王必惡越，<span class="inlinecomment一"><span class="number">一</span></span>臣請東見越王，令出兵以從，此實空越，名從諸侯以伐也。」吳王大說，乃使子貢之越。</p><p><span class="inlay2">　<span class="inlinecomment一"><span class="number">一</span></span>《索隱》：惡猶畏惡也。</span></p><p>　　越王除道郊迎，身御至舍而問曰：「此蠻夷之國，大夫何以儼然辱而臨之？」子貢曰：「今者吾說吳王以救魯伐齊，其志欲之而畏越，曰『待我伐越乃可』。如此，破越必矣。且夫無報人之志而令人疑之，拙也；有報人之志，使人知之，殆也；事未發而先聞，危也。三者舉事之大患。」句踐頓首再拜曰：「孤嘗不料力，乃與吳戰，困於會稽，痛入於骨髓，日夜焦脣乾舌，徒欲與吳王接踵而死，孤之願也。」遂問子貢。子貢曰：「吳王為人猛暴，羣臣不堪；國家敝以數戰，士卒弗忍；百姓怨上，大臣內變；子胥以諫死，<span class="inlinecomment一"><span class="number">一</span></span>太宰嚭用事，順君之過以安其私：是殘國之治也。今王誠發士卒佐之徼<span class="inlinecomment一"><span class="number">二</span></span>其志，<span class="inlinecomment一"><span class="number">三</span></span>重寶以說其心，卑辭以尊其禮，其伐齊必也。彼戰不勝，王之福矣。戰勝，必以兵臨晉，臣請北見晉君，令共攻之，弱吳必矣。其銳兵盡於齊，重甲困於晉，而《王制》其敝，此滅吳必矣。」越王大說，許諾。送子貢金百鎰，劍一，良矛二。子貢不受，遂行。</p><p><span class="inlay2">　<span class="inlinecomment一"><span class="number">一</span></span>《索隱》：王劭按：《家語》、越絕並無此五字。是時子胥未死。</span></p><p><span class="inlay2">　<span class="inlinecomment一"><span class="number">二</span></span>《集解》：結堯反。</span></p><p><span class="inlay2">　<span class="inlinecomment一"><span class="number">三</span></span>《集解》：王肅曰：「激射其志。」</span></p><p>　　報吳王曰：「臣敬以大王之言告越王，越王大恐，曰：『孤不幸，少失先人，內不自量，抵罪於吳，軍敗身辱，棲於會稽，國為虛莽，<span class="inlinecomment一"><span class="number">一</span></span>賴大王之賜，使得奉俎豆而修祭祀，死不敢忘，何謀之敢慮！』」後五日，越使大夫種頓首言於吳王曰：「東海役臣孤句踐使者臣種，敢修下吏問於左右。今竊聞大王將興大義，誅強救弱，困暴齊而撫周室，請悉起境內士卒三千人，孤請自被堅執銳，以先受矢石。因越賤臣種奉先人藏器，甲二十領，鈇屈盧之矛，<span class="inlinecomment一"><span class="number">二</span></span>步光之劍，以賀軍吏。」吳王大說，以告子貢曰：「越王欲身從寡人伐齊，可乎？」子貢曰：「不可。夫空人之國，悉人之衆，又從其君，不義。君受其幣，許其師，而辭其君。」吳王許諾，乃謝越王。於是吳王乃遂發九郡兵伐齊。</p><p><span class="inlay2">　<span class="inlinecomment一"><span class="number">一</span></span>《集解》：虛音墟。莽，莫朗反。《索隱》：有本作「棘」，恐誤也。</span></p><p><span class="inlay2">　<span class="inlinecomment一"><span class="number">二</span></span>《索隱》：鈇音膚，斧也。劉氏云一本無此字。屈盧，矛名。</span></p><p>　　子貢因去之晉，謂晉君曰：「臣聞之，慮不先定不可以應卒<span class="inlinecomment一"><span class="number">一</span></span>，兵不先辨不可以勝敵。今夫齊與吳將戰，彼戰而不勝，越亂之必矣；與齊戰而勝，必以其兵臨晉。」晉君大恐，曰：「為之柰何？」子貢曰：「修兵休卒以待之。」晉君許諾。</p><p><span class="inlay2">　<span class="inlinecomment一"><span class="number">一</span></span>《索隱》：按：卒謂急卒也。言計慮不先定，不可以應卒有非常之事。</span></p><p>　　子貢去而之魯。吳王果與齊人戰於艾陵，<span class="inlinecomment一"><span class="number">一</span></span>大破齊師，獲七將軍之兵而不歸，果以兵臨晉，與晉人相遇黃池<span class="inlinecomment一"><span class="number">二</span></span>之上。吳晉爭強。晉人擊之，大敗吳師。越王聞之，涉江襲吳，去城七里而軍。吳王聞之，去晉而歸，與越戰於五湖。三戰不勝，城門不守，越遂圍王宮，殺夫差而戮其相。<span class="inlinecomment一"><span class="number">三</span></span>破吳三年，東向而霸。</p><p><span class="inlay2">　<span class="inlinecomment一"><span class="number">一</span></span>《索隱》：按：《左傳》在哀十一年。</span></p><p><span class="inlay2">　<span class="inlinecomment一"><span class="number">二</span></span>《索隱》：《左傳》黃池之會在哀十三年。越入吳，吳與越平也。</span></p><p><span class="inlay2">　<span class="inlinecomment一"><span class="number">三</span></span>《索隱》：按：《左傳》越滅吳在哀二十二年，則事並懸隔數年。蓋此文欲終說其事，故其辭相連。</span></p><p>　　故子貢一出，存魯，亂齊，破吳，強晉而霸越。子貢一使，使勢相破，十年之中，五國各有變。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《索隱》：按：《左傳》謂魯、齊、晉、吳、越也，故云「子貢出，存魯，亂齊，破吳，強晉而霸越」。</span></p><p><br/>　　子貢好廢舉，與時轉貨貲。<span class="inlinecomment一"><span class="number">一</span></span>喜揚人之美，不能匿人之過。常相魯衞，家累千金，卒終于齊。</p><p><span class="inlay2">　<span class="inlinecomment一"><span class="number">一</span></span>《集解》：廢舉謂停貯也。與時謂逐時也。夫物賤則買而停貯，值貴卽逐時轉易，貨賣取資利也。《索隱》：按：《家語》「貨」作「化」。王肅云：「廢舉謂買賤賣貴也，轉化謂隨時轉貨以殖其資也。」劉氏云：「廢謂物貴而賣之，舉謂物賤而收買之，轉貨謂轉貴收賤也。」</span></p><p><br/>　　言偃，吳人，<span class="inlinecomment一"><span class="number">一</span></span>字子游。少孔子四十五歲。</p><p><span class="inlay2">　<span class="inlinecomment一"><span class="number">一</span></span>《索隱》：《家語》云魯人。按：偃仕魯為武城宰耳。今吳郡有言偃冢，蓋吳郡人為是也。</span></p><p>　　子游旣已受業，為武城宰。<span class="inlinecomment一"><span class="number">一</span></span>孔子過，聞弦歌之聲。孔子莞爾而笑<span class="inlinecomment一"><span class="number">二</span></span>曰：「割雞焉用牛刀？」<span class="inlinecomment一"><span class="number">三</span></span>子游曰：「昔者偃聞諸夫子曰，君子學道則愛人，小人學道則易使。」<span class="inlinecomment一"><span class="number">四</span></span>孔子曰：「二三子，<span class="inlinecomment一"><span class="number">五</span></span>偃之言是也。前言戲之耳。」<span class="inlinecomment一"><span class="number">六</span></span>孔子以為子游習於文學。</p><p><span class="inlay2">　<span class="inlinecomment一"><span class="number">一</span></span>《正義》：《括地志》云：「在兗州，卽南城也。輿地志云南武城縣，魯武城邑，子游為宰者也，在泰山郡。」</span></p><p><span class="inlay2">　<span class="inlinecomment一"><span class="number">二</span></span>《集解》：何晏曰：「莞爾，小笑貌。」</span></p><p><span class="inlay2">　<span class="inlinecomment一"><span class="number">三</span></span>《集解》：孔安國曰：「言治小何須用大道。」</span></p><p><span class="inlay2">　<span class="inlinecomment一"><span class="number">四</span></span>《集解》：孔安國曰：「道謂禮樂也。樂以和人，人和則易使。」</span></p><p><span class="inlay2">　<span class="inlinecomment一"><span class="number">五</span></span>《集解》：孔安國曰：「從行者。」</span></p><p><span class="inlay2">　<span class="inlinecomment一"><span class="number">六</span></span>《集解》：孔安國曰：「戲以治小而用大。」</span></p><p><br/>　　卜商<span class="inlinecomment一"><span class="number">一</span></span>字子夏。少孔子四十四歲。</p><p><span class="inlay2">　<span class="inlinecomment一"><span class="number">一</span></span>《集解》：《家語》云衞人。鄭玄曰溫國卜商。《索隱》：按：《家語》云衞人，鄭玄云溫國人，不同者，溫國今河內溫縣，元屬衞故。</span></p><p>　　子夏問：「『巧笑倩兮，美目盼兮，素以為絢兮』，何謂也？」<span class="inlinecomment一"><span class="number">一</span></span>子曰：「繪事後素。」<span class="inlinecomment一"><span class="number">二</span></span>曰：「禮後乎？」<span class="inlinecomment一"><span class="number">三</span></span>孔子曰：「商始可與言詩已矣。」<span class="inlinecomment一"><span class="number">四</span></span></p><p><span class="inlay2">　<span class="inlinecomment一"><span class="number">一</span></span>《集解》：馬融曰：「倩，笑貌。盼，動目貌。絢，文貌。此上二句在衞風碩人之二章，其下一句逸詩。」</span></p><p><span class="inlay2">　<span class="inlinecomment一"><span class="number">二</span></span>《集解》：鄭玄曰：「繪，畫文也。凡晝繪先布衆色，然後以素分布其閒以成其文，喻美女雖有倩盼美質，亦須禮以成也。」</span></p><p><span class="inlay2">　<span class="inlinecomment一"><span class="number">三</span></span>《集解》：何晏曰：「孔言繢事後素，子夏聞而解知以素喻禮，故曰『禮後乎』。」</span></p><p><span class="inlay2">　<span class="inlinecomment一"><span class="number">四</span></span>《集解》：包氏曰：「能發明我意，可與言詩矣。」</span></p><p>　　子貢問：「師與商孰賢？」子曰：「師也過，商也不及。」<span class="inlinecomment一"><span class="number">一</span></span>「然則師愈與？」曰：「過猶不及。」</p><p><span class="inlay2">　<span class="inlinecomment一"><span class="number">一</span></span>《集解》：孔安國曰：「言俱不得中。」</span></p><p>　　子謂子夏曰：「汝為君子儒，無為小人儒。」<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：何晏曰：「君子之儒將以明道，小人為儒則矜其名。」</span></p><p>　　孔子旣沒，子夏居西河<span class="inlinecomment一"><span class="number">一</span></span>敎授，為魏文侯師。<span class="inlinecomment一"><span class="number">二</span></span>其子死，哭之失明。</p><p><span class="inlay2">　<span class="inlinecomment一"><span class="number">一</span></span>《索隱》：在河東郡之西界，蓋近龍門。劉氏云：「今同州河西縣有子夏石室學堂也。」《正義》：西河郡，今汾州也。《爾雅》云：「兩河閒曰冀州。」《禮記》云：「自東河至於西河。」河東故號龍門河為西河，漢因為西河郡，汾州也，子夏所敎處。《括地志》云：「謁泉山一名隱泉山，在汾州隰城縣北四十里。《注水經》云『其山崖壁五，崖半有一石室，去地五十丈，頂上平地十許頃。隨國集記云此為子夏石室，退老西河居此』。有卜商神祠，今見在。」</span></p><p><span class="inlay2">　<span class="inlinecomment一"><span class="number">二</span></span>《索隱》：按：子夏文學著於四科，序詩，傳易。又孔子以《春秋》屬商。又傳禮，著在禮志。而此史並不論，空記《論語》小事，亦其疏也。《正義》：文侯都安邑。孔子卒後，子夏敎於西河之上，文侯師事之，咨問國政焉。</span></p><p><br/>　　顓孫師，陳人，<span class="inlinecomment一"><span class="number">一</span></span>字子張。少孔子四十八歲。</p><p><span class="inlay2">　<span class="inlinecomment一"><span class="number">一</span></span>《索隱》：鄭玄目錄陽城人。陽城，縣名，屬陳郡。</span></p><p>　　子張問干祿，<span class="inlinecomment一"><span class="number">一</span></span>孔子曰：「多聞闕疑，愼言其餘，則寡尤；<span class="inlinecomment一"><span class="number">二</span></span>多見闕殆，愼行其餘，則寡悔。<span class="inlinecomment一"><span class="number">三</span></span>言寡尤，行寡悔，祿在其中矣。」<span class="inlinecomment一"><span class="number">四</span></span></p><p><span class="inlay2">　<span class="inlinecomment一"><span class="number">一</span></span>《集解》：鄭玄曰：「干，求也。祿，祿位也。」</span></p><p><span class="inlay2">　<span class="inlinecomment一"><span class="number">二</span></span>《集解》：包氏曰：「尤，過也。疑則闕之；其餘不疑，猶愼言之，則少過。」</span></p><p><span class="inlay2">　<span class="inlinecomment一"><span class="number">三</span></span>《集解》：包氏曰：「殆，危也。所見危者，闕而不行，則少悔。」</span></p><p><span class="inlay2">　<span class="inlinecomment一"><span class="number">四</span></span>《集解》：鄭玄曰：「言行如此，雖不得祿，得祿之道。」</span></p><p>　　他日從在陳蔡閒，困，問行。孔子曰：「言忠信，行篤敬，雖蠻貊之國行也；言不忠信，行不篤敬，雖州里行乎哉！<span class="inlinecomment一"><span class="number">一</span></span>立則見其參於前也，在輿則見其倚於衡，夫然後行。」<span class="inlinecomment一"><span class="number">二</span></span>子張書諸紳<span class="inlinecomment一"><span class="number">三</span></span>。</p><p><span class="inlay2">　<span class="inlinecomment一"><span class="number">一</span></span>《集解》：鄭玄曰：「二千五百家為州，五家為鄰，五鄰為里。行乎哉，言不可行。」</span></p><p><span class="inlay2">　<span class="inlinecomment一"><span class="number">二</span></span>《集解》：包氏曰：「衡，軛也。言思念忠信，立則常想見，參然在前；在輿則若倚於車軛。」</span></p><p><span class="inlay2">　<span class="inlinecomment一"><span class="number">三</span></span>《集解》：孔安國曰：「紳，大帶也。」</span></p><p>　　子張問：「士何如斯可謂之達矣？」孔子曰：「何哉，爾所謂達者？」子張對曰：「在國必聞，在家必聞。」<span class="inlinecomment一"><span class="number">一</span></span>孔子曰：「是聞也，非達也。夫達者，質直而好義，察言而觀色，慮以下人，<span class="inlinecomment一"><span class="number">二</span></span>在國及家必達。<span class="inlinecomment一"><span class="number">三</span></span>夫聞也者，色取仁而行違，居之不疑，<span class="inlinecomment一"><span class="number">四</span></span>在國及家必聞。」<span class="inlinecomment一"><span class="number">五</span></span></p><p><span class="inlay2">　<span class="inlinecomment一"><span class="number">一</span></span>《集解》：鄭玄曰：「言士之所在，皆能有名譽。」</span></p><p><span class="inlay2">　<span class="inlinecomment一"><span class="number">二</span></span>《集解》：馬融曰：「常有謙退之志，察言語，觀顏色，知其所欲，其念慮常欲下於人。」</span></p><p><span class="inlay2">　<span class="inlinecomment一"><span class="number">三</span></span>《集解》：馬融曰：「謙尊而光，卑而不可逾。」</span></p><p><span class="inlay2">　<span class="inlinecomment一"><span class="number">四</span></span>《集解》：馬融曰：「此言佞人也。佞人假仁者之色，行之則違；安居其偽而不自疑。」</span></p><p><span class="inlay2">　<span class="inlinecomment一"><span class="number">五</span></span>《集解》：馬融曰：「佞人黨多。」</span></p><p><br/>　　曾參，南武城人，<span class="inlinecomment一"><span class="number">一</span></span>字子輿。少孔子四十六歲。</p><p><span class="inlay2">　<span class="inlinecomment一"><span class="number">一</span></span>《索隱》：按：武城屬魯。當時魯更有北武城，故言南也。　《正義》：《括地志》云：「南武城在兗州，子游為宰者。《地理志》云定襄有武城，淸河有武城，故此云南武城也。」</span></p><p>　　孔子以為能通孝道，<span class="inlinecomment一"><span class="number">一</span></span>故授之業。作孝經。死於魯。</p><p><span class="inlay2">　<span class="inlinecomment一"><span class="number">一</span></span>《正義》：《韓詩外傳》云：「曾子曰：『吾嘗仕為吏，祿不過鍾釜，尚猶欣欣而喜者，非以為多也，樂道養親也。親沒之後，吾嘗南游於越，得尊官，堂高九仞，榱提三尺，黛卑儷耍然猶北向而泣者，非為賤也，悲不見吾親也。』」</span></p><p><br/><br/>　　澹臺滅明，<span class="inlinecomment一"><span class="number">一</span></span>武城人，<span class="inlinecomment一"><span class="number">二</span></span>字子羽。少孔子三十九歲。</p><p><span class="inlay2">　<span class="inlinecomment一"><span class="number">一</span></span>《集解》：包氏曰：「澹臺，姓；滅明，名。」　《正義》：《括地志》云：「延津在滑州靈昌縣東七里。《注水經》云：『黃河水至此為之延津。昔澹臺子羽齎千金之璧渡河，陽侯波起，兩蛟夾舟。子羽曰：「吾可以義求，不可以威劫。」操劍斬蛟。蛟死，乃投璧於河，三投而輒躍出，乃毀璧而去，亦無怪意。』卽此津也。」</span></p><p><span class="inlay2">　<span class="inlinecomment一"><span class="number">二</span></span>《正義》：《括地志》云亦在兗州。</span></p><p>　　狀貌甚惡。欲事孔子，孔子以為材薄。旣已受業，退而修行，行不由徑，非公事不見卿大夫。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：包氏曰：「言其公且方。」</span></p><p>　　南游至江，<span class="inlinecomment一"><span class="number">一</span></span>從弟子三百人，設取予去就，名施乎諸侯。孔子聞之，曰：「吾以言取人，失之宰予；以貌取人，失之子羽<span class="inlinecomment一"><span class="number">二</span></span>。」</p><p><span class="inlay2">　<span class="inlinecomment一"><span class="number">一</span></span>《索隱》：按：今吳國東南有澹臺湖，卽其遺跡所在。</span></p><p><span class="inlay2">　<span class="inlinecomment一"><span class="number">二</span></span>《索隱》：按：《家語》「子羽有君子之容，而行不勝其貌」。而上文云「滅明狀貌甚惡」，則以子羽形陋也。今此孔子云「以貌取人，失之子羽」，與《家語》正相反。《正義》：按：澹子羽墓在兗州鄒城縣。</span></p><p><br/>　　宓不齊字子賤。<span class="inlinecomment一"><span class="number">一</span></span>少孔子三十歲。<span class="inlinecomment一"><span class="number">二</span></span></p><p><span class="inlay2">　<span class="inlinecomment一"><span class="number">一</span></span>《集解》：孔安國曰魯人。《正義》：顏氏家訓云：「兗州永昌郡城，舊單父縣地也。東門有子賤碑，漢世所立，乃云濟南伏生卽子賤之後，是『虙』之與『伏』古來通，字誤為『宓』，較可明矣。虙字從『虍』，音呼；宓從『宀』。音緜。下俱為『必』，世傳寫誤也。」</span></p><p><span class="inlay2">　<span class="inlinecomment一"><span class="number">二</span></span>《索隱》：《家語》云「魯人，字子賤，少孔子四十九歲」。此云「三十」，不同。</span></p><p>　　孔子謂「子賤君子哉！魯無君子，斯焉取斯？」<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：包氏曰：「如魯無君子，子賤安得此行而學？」</span></p><p>　　子賤為單父宰，<span class="inlinecomment一"><span class="number">一</span></span>反命於孔子，曰：「此國有賢不齊者五人，<span class="inlinecomment一"><span class="number">二</span></span>敎不齊所以治者。」孔子曰：「惜哉不齊所治者小，所治者大則庶幾矣。」</p><p><span class="inlay2">　<span class="inlinecomment一"><span class="number">一</span></span>《正義》：宋州縣也。說苑云：「宓子賤理單父，彈琴，身不下堂，單父理。巫馬期以星出，以星入，而單父亦理。巫馬期問其故。宓子賤曰：『我之謂任人，子之謂任力。任力者勞，任人者逸。』」</span></p><p><span class="inlay2">　<span class="inlinecomment一"><span class="number">二</span></span>《索隱》：按：《家語》云「不齊所父事者三人，所兄事者五人，所友者十一人」，不同也。</span></p><p><br/>　　原憲<span class="inlinecomment一"><span class="number">一</span></span>字子思。</p><p><span class="inlay2">　<span class="inlinecomment一"><span class="number">一</span></span>《集解》：鄭玄曰魯人。《索隱》：鄭玄云魯人。《家語》云：「宋人。少孔子三十六歲。」</span></p><p>　　子思問恥。孔子曰：「國有道，穀。<span class="inlinecomment一"><span class="number">一</span></span>國無道，穀，恥也。」<span class="inlinecomment一"><span class="number">二</span></span></p><p><span class="inlay2">　<span class="inlinecomment一"><span class="number">一</span></span>《集解》：孔安國曰：「谷，祿也。邦有道，當食祿。」</span></p><p><span class="inlay2">　<span class="inlinecomment一"><span class="number">二</span></span>《集解》：孔安國曰：「君無道而在其朝，食其祿，是恥辱也。」</span></p><p>　　子思曰：「克伐怨欲不行焉，可以為仁乎？」<span class="inlinecomment一"><span class="number">一</span></span>孔子曰：「可以為難矣，仁則吾弗知也。」<span class="inlinecomment一"><span class="number">二</span></span></p><p><span class="inlay2">　<span class="inlinecomment一"><span class="number">一</span></span>《集解》：馬融曰：「克，好勝人也。伐，自伐其功。怨，忌也。欲，貪欲也。」</span></p><p><span class="inlay2">　<span class="inlinecomment一"><span class="number">二</span></span>《集解》：包氏曰：「四者行之難，未足以為仁。」</span></p><p>　　孔子卒，原憲遂亡在草澤中。<span class="inlinecomment一"><span class="number">一</span></span>子貢相衞，而結駟連騎，排藜藿入窮閻，過謝原憲。憲攝敝衣冠見子貢。子貢恥之，曰：「夫子豈病乎？」原憲曰：「吾聞之，無財者謂之貧，學道而不能行者謂之病。若憲，貧也，非病也。」子貢慚，不懌而去，終身恥其言之過也。</p><p><span class="inlay2">　<span class="inlinecomment一"><span class="number">一</span></span>《索隱》：《家語》云：「隱居衞。」</span></p><p><br/>　　公冶長，齊人，字子長。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《索隱》：《家語》云：「魯人，名萇，字子長。」範寧云：「字子芝。」</span></p><p>　　孔子曰：「長可妻也，雖在累紲之中，<span class="inlinecomment一"><span class="number">一</span></span>非其罪也。」以其子妻之。<span class="inlinecomment一"><span class="number">二</span></span></p><p><span class="inlay2">　<span class="inlinecomment一"><span class="number">一</span></span>《集解》：孔安國曰：「累，黑索也。紲，攣也。所以拘罪人。」</span></p><p><span class="inlay2">　<span class="inlinecomment一"><span class="number">二</span></span>《集解》：張華曰：「公冶長墓在城陽姑幕城東南五里所，墓極高。」</span></p><p><br/>　　南宮括字子容。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：孔安國曰：「容，魯人」。《索隱》：《家語》作「南宮絛」。按：其人是孟僖子之子仲孫閱也，蓋居南宮因姓焉。</span></p><p>　　問孔子曰：「羿善射，奡蕩舟，<span class="inlinecomment一"><span class="number">一</span></span>俱不得其死然；禹稷躬稼而有天下？」孔子弗答。<span class="inlinecomment一"><span class="number">二</span></span>容出，孔子曰：「君子哉若人！上德哉若人！」<span class="inlinecomment一"><span class="number">三</span></span>「國有道，不廢；<span class="inlinecomment一"><span class="number">四</span></span>國無道，免於刑戮。」三復「白珪之玷」，<span class="inlinecomment一"><span class="number">五</span></span>以其兄之子妻之。</p><p><span class="inlay2">　<span class="inlinecomment一"><span class="number">一</span></span>《集解》：孔安國曰：「羿，有窮之君，篡夏后位，其徒寒浞殺之，因其室而生奡。奡多力，能陸地行舟，為夏后少康所殺。」　《正義》：羿音詣。蕩，大浪反。</span></p><p><span class="inlay2">　<span class="inlinecomment一"><span class="number">二</span></span>《集解》：馬融曰：「禹盡力於溝洫，稷播百穀，故曰『躬稼』也。禹及其身，稷及後世，皆王。括意欲以禹稷比孔子，孔子謙，故不答。」</span></p><p><span class="inlay2">　<span class="inlinecomment一"><span class="number">三</span></span>《集解》：孔安國曰：「賤不義而貴有德，故曰君子。」</span></p><p><span class="inlay2">　<span class="inlinecomment一"><span class="number">四</span></span>《集解》：孔安國曰：「不廢，言見用。」</span></p><p><span class="inlay2">　<span class="inlinecomment一"><span class="number">五</span></span>《集解》：孔安國曰：「詩云『白圭之玷，尚可磨也；斯言之玷，不可為也』。南容讀詩至此，三反之，是其心敬愼於言。」</span></p><p><br/>　　公皙哀字季次。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：《孔子家語》云齊人。《索隱》：《家語》作「公皙克」。</span></p><p>　　孔子曰：「天下無行，多為家臣，仕於都；唯季次未嘗仕<span class="inlinecomment一"><span class="number">一</span></span>。」</p><p><span class="inlay2">　<span class="inlinecomment一"><span class="number">一</span></span>《索隱》：《家語》云：「未嘗屈節為人臣，故子特賞嘆之。」亦見游俠傳也。</span></p><p>　　曾蒧<span class="inlinecomment一"><span class="number">一</span></span>字皙。<span class="inlinecomment一"><span class="number">二</span></span></p><p><span class="inlay2">　<span class="inlinecomment一"><span class="number">一</span></span>《集解》：音點。　《索隱》：音點，又音其炎反。</span><span class="inlinecomment一">孫守真按：蒧=點，字形結構換部首部件：茂⇌黑。</span></p><p><span class="inlay2">　<span class="inlinecomment一"><span class="number">二</span></span>《集解》：孔安國曰：「皙，曾參父。」《索隱》：《家語》云：「曾點字子皙，曾參之父。」</span></p><p>　　侍孔子，孔子曰：「言爾志。」蒧曰：「春服旣成，冠者五六人，童子六七人，浴乎沂，風乎舞雩，詠而歸。」<span class="inlinecomment一"><span class="number">一</span></span>孔子喟爾嘆曰：「吾與蒧也！」<span class="inlinecomment一"><span class="number">二</span></span></p><p><span class="inlay2">　<span class="inlinecomment一"><span class="number">一</span></span>《集解》：徐廣曰：「一作『饋』。」駰案：包氏曰「暮春者，季春三月也。春服旣成，衣單袷之時，我欲得冠者五六人，童子六七人，浴於沂水之上，風涼於舞雩之下，歌詠先王之道，歸於夫子之門」。</span></p><p><span class="inlay2">　<span class="inlinecomment一"><span class="number">二</span></span>《集解》：周氏曰：「善蒧之獨知時也。」</span></p><p><br/>　　顏無繇<span class="inlinecomment一"><span class="number">一</span></span>字路。路者，顏回父，<span class="inlinecomment一"><span class="number">二</span></span>父子嘗各異時事孔子。</p><p><span class="inlay2">　<span class="inlinecomment一"><span class="number">一</span></span>《集解》：音遙。《正義》：繇音由。</span></p><p><span class="inlay2">　<span class="inlinecomment一"><span class="number">二</span></span>《索隱》：《家語》云「顏由字路，回之父也。孔子始敎於闕里而受學焉。少孔子六歲」，故此傳云「父子異時事孔子」，故《易》稱「顏氏之子」者，是父子俱學孔門也。</span></p><p>　　顏回死，顏路貧，請孔子車以葬。<span class="inlinecomment一"><span class="number">一</span></span>孔子曰：「材不材，亦各言其子也。鯉也死，有棺而無椁，吾不徒行以為之椁，以吾從大夫之後，不可以徒行。」<span class="inlinecomment一"><span class="number">二</span></span></p><p><span class="inlay2">　<span class="inlinecomment一"><span class="number">一</span></span>《集解》：孔安國曰：「賣以作槨。」</span></p><p><span class="inlay2">　<span class="inlinecomment一"><span class="number">二</span></span>《集解》：孔安國曰：「鯉，孔子子伯魚。孔子時為大夫，言從大夫之後，不可徒行，謙辭也。」</span></p><p><br/>　　商瞿，<span class="inlinecomment一"><span class="number">一</span></span>魯人，字子木。<span class="inlinecomment一"><span class="number">二</span></span>少孔子二十九歲。</p><p><span class="inlay2">　<span class="inlinecomment一"><span class="number">一</span></span>《正義》：具俱反。</span></p><p><span class="inlay2">　<span class="inlinecomment一"><span class="number">二</span></span>《索隱》：《家語》云：「瞿年三十八無子，母欲更娶室。孔子曰『瞿過四十當有五丈夫子』，果然。瞿謂梁鱣勿娶，『吾恐子或晚生，非妻之過也』。」</span></p><p>　　孔子傳《易》於瞿，瞿傳楚人馯<span class="inlinecomment一"><span class="number">一</span></span>臂子弘，<span class="inlinecomment一"><span class="number">二</span></span>弘傳江東人矯<span class="inlinecomment一"><span class="number">三</span></span>子庸疵，<span class="inlinecomment一"><span class="number">四</span></span>疵傳燕人周子家豎，<span class="inlinecomment一"><span class="number">五</span></span>豎傳淳於人光子乘羽，<span class="inlinecomment一"><span class="number">六</span></span>羽傳齊人田子莊何，<span class="inlinecomment一"><span class="number">七</span></span>何傳東武人<span class="inlinecomment一"><span class="number">八</span></span>王子中同，<span class="inlinecomment一"><span class="number">九</span></span>同傳菑川人楊何。<span class="inlinecomment一"><span class="number">一〇</span></span>何元朔中以治易為漢中大夫。</p><p><span class="inlay2">　<span class="inlinecomment一"><span class="number">一</span></span>《集解》：徐廣曰：「音寒。」</span></p><p><span class="inlay2">　<span class="inlinecomment一"><span class="number">二</span></span>《索隱》：馯，徐廣音韓，鄒誕生音汗。按：《儒林傳》、荀卿子及《漢書》皆云馯臂字子弓，今此獨作「弘」，蓋誤耳。應劭云子弓是子夏門人。　《正義》：馯音汗。顏師古云：「馯，姓也。」《漢書》及荀卿子皆云字子弓，此作「弘」，蓋誤也。應劭云：「子弓，子夏門人。」</span></p><p><span class="inlay2">　<span class="inlinecomment一"><span class="number">三</span></span>《集解》：音橋。</span></p><p><span class="inlay2">　<span class="inlinecomment一"><span class="number">四</span></span>《集解》：自移反。　《索隱》：《儒林傳》及《系本》皆作「蟜」。疵音自移反。疵字或作「疪」。蟜是姓，疪，名也，字子肩。然蟜姓，魯莊公族也，《禮記》「蟜固見季武子」。蓋魯人，史《儒林傳》皆云魯人，獨此云江東人，蓋亦誤耳。《儒林傳》云馯臂，江東人；橋疵，楚人也。《正義》：《漢書》作「橋庇」，云魯人。顏師古雲橋庇字子庸。</span></p><p><span class="inlay2">　<span class="inlinecomment一"><span class="number">五</span></span>《索隱》：周豎字子家，有本作「林」。《正義》：豎音時與反。周豎字子家，《漢書》作「周醜」也。</span></p><p><span class="inlay2">　<span class="inlinecomment一"><span class="number">六</span></span>《索隱》：淳于，縣名，在北海。光羽字子乘。《正義》：光乘字羽。《括地志》云：「淳于，國\〔名〕，在密州安丘縣東三十里，古之州國，周武王封淳於國。」</span></p><p><span class="inlay2">　<span class="inlinecomment一"><span class="number">七</span></span>《索隱》：田何字子莊。《正義》：《儒林傳》云：「田何字子莊。」</span></p><p><span class="inlay2">　<span class="inlinecomment一"><span class="number">八</span></span>《集解》：徐廣曰：「屬琅邪。」</span></p><p><span class="inlay2">　<span class="inlinecomment一"><span class="number">九</span></span>《索隱》：王同字子中。《正義》：《括地志》云：「東武縣今密州諸城縣是也。」漢\〔書〕作「王同字子仲」。</span></p><p><span class="inlay2">　<span class="inlinecomment一"><span class="number">一〇</span></span>《索隱》：自商瞿傳易至楊何，凡八代相傳。《儒林傳》何字叔元。《正義》：《漢書》云字叔元。按：商瞿至楊何凡八代。</span></p><p><br/>　　高柴字子羔。<span class="inlinecomment一"><span class="number">一</span></span>少孔子三十歲。</p><p><span class="inlay2">　<span class="inlinecomment一"><span class="number">一</span></span>《集解》：鄭玄曰衞人。《索隱》：鄭玄云衞人。《家語》「齊人，高氏之別族。長不盈六尺，狀貌甚惡」。此傳作「五尺」。誤也。　《正義》：《家語》云齊人。</span></p><p>　　子羔長不盈五尺，受業孔子，孔子以為愚。</p><p>　　子路使子羔為費郈宰，<span class="inlinecomment一"><span class="number">一</span></span>孔子曰：「賊夫人之子！」<span class="inlinecomment一"><span class="number">二</span></span>子路曰：「有民人焉，有社稷焉，何必讀書然後為學！」<span class="inlinecomment一"><span class="number">三</span></span>孔子曰：「是故惡夫佞者。」<span class="inlinecomment一"><span class="number">四</span></span></p><p><span class="inlay2">　<span class="inlinecomment一"><span class="number">一</span></span>《正義》：《括地志》云：「鄆州宿縣二十三里郈亭。」</span></p><p><span class="inlay2">　<span class="inlinecomment一"><span class="number">二</span></span>《集解》：包氏曰：「子羔學未孰習而使為政，所以賊害人。」</span></p><p><span class="inlay2">　<span class="inlinecomment一"><span class="number">三</span></span>《集解》：孔安國曰：「言治人事神，於是而習，亦學也。」</span></p><p><span class="inlay2">　<span class="inlinecomment一"><span class="number">四</span></span>《集解》：孔安國曰：「疾其以給應，遂己非而不知窮也。」</span></p><p><br/>　　漆雕開字子開。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：鄭玄曰魯人也。《索隱》：鄭玄云魯人。《家語》云：「蔡人，字子若，少孔子十一歲。」又曰：「習《尚書》，不樂仕。孔子曰：『可以仕矣。』對曰：『吾斯之未能信。』」王肅云：「未得用斯書之意，故曰『未能信』也。」《正義》：《家語》云：「蔡人，字子若，少孔子十一歲。習《尚書》，不樂仕。」</span></p><p>　　孔子使開仕，對曰：「吾斯之未能信。」<span class="inlinecomment一"><span class="number">一</span></span>孔子說。<span class="inlinecomment一"><span class="number">二</span></span></p><p><span class="inlay2">　<span class="inlinecomment一"><span class="number">一</span></span>《集解》：孔安國曰：「仕進之道。未能信者，未能究習。」</span></p><p><span class="inlay2">　<span class="inlinecomment一"><span class="number">二</span></span>《集解》：鄭玄曰：「善其志道深。」</span></p><p><br/>　　公伯繚字子周。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：馬融曰魯人。《索隱》：馬融云魯人。《家語》無公伯繚而有申繚子周。而譙周云「疑公伯繚是讒訴之人，孔子不責，而云『其如命何』，非弟子之流也」。今亦列比在七十二賢之數，蓋太史公誤。且「繚」亦作「遼」也。　《正義》：《家語》有申繚子周。古史考云：「疑公伯僚是讒訴之人，孔子不責，而云命，非弟子之流也。」</span></p><p>　　周訴子路於季孫，子服景伯以告孔子，曰：「夫子固有惑志<span class="inlinecomment一"><span class="number">一</span></span>，繚也，吾力猶能肆諸市朝。」<span class="inlinecomment一"><span class="number">二</span></span>孔子曰：「道之將行，命也；道之將廢，命也。公伯繚其如命何！」</p><p><span class="inlay2">　<span class="inlinecomment一"><span class="number">一</span></span>《集解》：孔安國曰：「季孫信譖，恚子路也。」</span></p><p><span class="inlay2">　<span class="inlinecomment一"><span class="number">二</span></span>《集解》：鄭玄曰：「吾勢猶能辨子路之無罪於季孫，使人誅僚而肆之也。有罪旣刑，陳其尸曰肆。」</span></p><p><br/>　　司馬耕字子牛。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：孔安國曰宋人。《索隱》：《家語》云「宋人，字子牛」，孔安國亦云「宋人，弟安子曰司馬犁」也。牛是桓魋之弟，以魋為宋司馬，故牛遂以司馬為氏也。</span></p><p>　　牛多言而躁。問仁於孔子，孔子曰：「仁者其言也訒。」<span class="inlinecomment一"><span class="number">一</span></span>曰：「其言也訒，斯可謂之仁乎？」子曰：「為之難，言之得無訒乎！」<span class="inlinecomment一"><span class="number">二</span></span></p><p><span class="inlay2">　<span class="inlinecomment一"><span class="number">一</span></span>《集解》：孔安國曰：「訒，難也。」</span></p><p><span class="inlay2">　<span class="inlinecomment一"><span class="number">二</span></span>《集解》：孔安國曰：「行仁難，言仁亦不得不訒也。」</span></p><p>　　問君子，子曰：「君子不憂不懼。」<span class="inlinecomment一"><span class="number">一</span></span>曰：「不憂不懼，斯可謂之君子乎？」子曰：「內省不疚，夫何憂何懼！」<span class="inlinecomment一"><span class="number">二</span></span></p><p><span class="inlay2">　<span class="inlinecomment一"><span class="number">一</span></span>《集解》：孔安國曰：「牛兄桓魋將為亂，牛自宋來學，常憂懼，故孔子解之也。」</span></p><p><span class="inlay2">　<span class="inlinecomment一"><span class="number">二</span></span>《集解》：包氏曰：「疚，病。自省無罪惡，無可憂懼。」</span></p><p><br/>　　樊須字子遲。<span class="inlinecomment一"><span class="number">一</span></span>少孔子三十六歲。</p><p><span class="inlay2">　<span class="inlinecomment一"><span class="number">一</span></span>《集解》：鄭玄曰齊人。《索隱》：《家語》云魯人也。《正義》：《家語》云魯人。</span></p><p>　　樊遲請學稼，孔子曰：「吾不如老農。」請學圃，曰：「吾不如老圃。」<span class="inlinecomment一"><span class="number">一</span></span>樊遲出，孔子曰：「小人哉樊須也！上好禮，則民莫敢不敬；上好義，則民莫敢不服；上好信，則民莫敢不用情。<span class="inlinecomment一"><span class="number">二</span></span>夫如是，則四方之民襁負其子而至矣，焉用稼！」<span class="inlinecomment一"><span class="number">三</span></span></p><p><span class="inlay2">　<span class="inlinecomment一"><span class="number">一</span></span>《集解》：馬融曰：「樹五穀曰稼，樹菜蔬曰圃。」</span></p><p><span class="inlay2">　<span class="inlinecomment一"><span class="number">二</span></span>《集解》：孔安國曰：「情，實也。言民化上各以實應。」</span></p><p><span class="inlay2">　<span class="inlinecomment一"><span class="number">三</span></span>《集解》：包氏曰：「禮義與信足以成德，何用學稼以敎民乎！負子之器曰襁。」</span></p><p>　　樊遲問仁，子曰：「愛人。」問智，曰：「知人。」</p><p><br/>　　有若<span class="inlinecomment一"><span class="number">一</span></span>少孔子四十三歲。<span class="inlinecomment一"><span class="number">二</span></span>有若曰：「禮之用，和為貴，先王之道斯為美。小大由之，有所不行；知和而和，不以禮節之，亦不可行也。」<span class="inlinecomment一"><span class="number">三</span></span>「信近於義，言可複也；<span class="inlinecomment一"><span class="number">四</span></span>恭近於禮，遠恥辱也；<span class="inlinecomment一"><span class="number">五</span></span>因不失其親，亦可宗也。」<span class="inlinecomment一"><span class="number">六</span></span></p><p><span class="inlay2">　<span class="inlinecomment一"><span class="number">一</span></span>《集解》：鄭玄曰魯人。</span></p><p><span class="inlay2">　<span class="inlinecomment一"><span class="number">二</span></span>《索隱》：《家語》云：「魯人，字子有，少孔子三十三歲。」今此傳云「四十二歲」，不知傳誤，又所見不同也？《正義》：《家語》云「魯人，字有，少孔子三十三歲」，不同。</span></p><p><span class="inlay2">　<span class="inlinecomment一"><span class="number">三</span></span>《集解》：馬融曰：「人知禮貴和，而每事從和，不以禮為節，亦不可以行也。」</span></p><p><span class="inlay2">　<span class="inlinecomment一"><span class="number">四</span></span>《集解》：何晏曰：「複猶覆也。義不必信，信非義也。以其言可覆，故曰近義。」</span></p><p><span class="inlay2">　<span class="inlinecomment一"><span class="number">五</span></span>《集解》：何晏曰：「恭不合禮，非禮也。以其能遠恥辱，故曰近禮。」</span></p><p><span class="inlay2">　<span class="inlinecomment一"><span class="number">六</span></span>《集解》：孔安國曰：「因，親也。言所親不失其親，亦可宗敬。」</span></p><p>　　孔子旣沒，弟子思慕，有若狀似孔子，弟子相與共立為師，師之如夫子時也。他日，弟子進問曰：「昔夫子當行，使弟子持雨具，已而果雨。弟子問曰：『夫子何以知之？』夫子曰：『《詩》不云乎？「月離于畢，俾滂沱矣。」<span class="inlinecomment一"><span class="number">一</span></span>昨暮月不宿畢乎？』他日，月宿畢，竟不雨。商瞿年長無子，其母為取室。<span class="inlinecomment一"><span class="number">二</span></span>孔子使之齊，瞿母請之。孔子曰：『無憂，瞿年四十後當有五丈夫子。』已而果然。問夫子何以知此？」有若默然無以應。弟子起曰：「有子避之，此非子之座也！」</p><p><span class="inlay2">　<span class="inlinecomment一"><span class="number">一</span></span>《集解》：《毛傳》曰：「畢，噣也。月離陰星則雨。」</span></p><p><span class="inlay2">　<span class="inlinecomment一"><span class="number">二</span></span>《正義》：《家語》云：「瞿年三十八無子，母欲更娶室。孔子曰：『瞿年過四十當有五丈夫子。』果然。」中備云：「魯人商瞿使向齊國，瞿年四十，今後使行遠路，畏慮，恐絕無子。夫子正月與瞿母筮，告曰：『後有五丈夫子。』子貢曰：『何以知？』子曰：『卦遇大畜，艮之二世。九二甲寅木為世，六五景子水為應。世生外象生象來爻生互內象，艮別子，應有五子，一子短命。』顏回云：『何以知之？』『內象是本子，一艮變為二丑三陽爻五，於是五子，一子短命。』『何以知短命？』『他以故也。』」</span></p><p><span class="inlay2">　<span class="inlinecomment一"><span class="number">三</span></span>《集解》：五男也。《索隱》：謂五男也。</span></p><p><br/>　　公西赤字子華。<span class="inlinecomment一"><span class="number">一</span></span>少孔子四十二歲。</p><p><span class="inlay2">　<span class="inlinecomment一"><span class="number">一</span></span>《集解》：鄭玄曰魯人。</span></p><p>　　子華使於齊，冄有為其母請粟。孔子曰：「與之釜。」<span class="inlinecomment一"><span class="number">一</span></span>請益，曰：「與之庾。」<span class="inlinecomment一"><span class="number">二</span></span>冄子與之粟五秉。<span class="inlinecomment一"><span class="number">三</span></span>孔子曰：「赤之適齊也，乘肥馬，衣輕裘。吾聞君子周急不繼富。」<span class="inlinecomment一"><span class="number">四</span></span></p><p><span class="inlay2">　<span class="inlinecomment一"><span class="number">一</span></span>《集解》：馬融曰：「六斗四升曰釜。」</span></p><p><span class="inlay2">　<span class="inlinecomment一"><span class="number">二</span></span>《集解》：包氏曰：「十六斗曰庾。」</span></p><p><span class="inlay2">　<span class="inlinecomment一"><span class="number">三</span></span>《集解》：馬融曰：「十六斛曰秉，五秉合八十斛。」</span></p><p><span class="inlay2">　<span class="inlinecomment一"><span class="number">四</span></span>《集解》：鄭玄曰：「非冄有與之太多。」</span></p><p>　　巫馬施字子旗。<span class="inlinecomment一"><span class="number">一</span></span>少孔子三十歲。</p><p><span class="inlay2">　<span class="inlinecomment一"><span class="number">一</span></span>《集解》：鄭玄曰魯人。《索隱》：鄭玄云魯人。《家語》云：「陳人，字子期。」《正義》：音其。</span></p><p>　　陳司敗<span class="inlinecomment一"><span class="number">一</span></span>問孔子曰：「魯昭公知禮乎？」孔子曰：「知禮。」退而揖巫馬旗曰：「吾聞君子不黨，君子亦黨乎？魯君娶吳女為夫人，命之為孟子。孟子姓姬，諱稱同姓，故謂之孟子。魯君而知禮，孰不知禮！」<span class="inlinecomment一"><span class="number">二</span></span>施以告孔子，孔子曰：「丘也幸，苟有過，人必知之。臣不可言君親之惡，為諱者，禮也。」<span class="inlinecomment一"><span class="number">三</span></span></p><p><span class="inlay2">　<span class="inlinecomment一"><span class="number">一</span></span>《集解》：孔安國曰：「司敗，官名。陳大夫也。」</span></p><p><span class="inlay2">　<span class="inlinecomment一"><span class="number">二</span></span>《集解》：孔安國曰：「相助匿非曰黨。禮同姓不婚，而君娶之。當稱『吳姬』，諱曰『《孟子》』。」</span></p><p><span class="inlay2">　<span class="inlinecomment一"><span class="number">三</span></span>《集解》：孔安國曰：「以司敗之言告也。諱國惡，禮也。聖人之道弘，故受之為過也。」</span></p><p><br/>　　梁鱣<span class="inlinecomment一"><span class="number">一</span></span>字叔魚。<span class="inlinecomment一"><span class="number">二</span></span>少孔子二十九歲。</p><p><span class="inlay2">　<span class="inlinecomment一"><span class="number">一</span></span>《集解》：一作「鯉」。</span></p><p><span class="inlay2">　<span class="inlinecomment一"><span class="number">二</span></span>《集解》：《孔子家語》曰齊人。《索隱》：《家語》云齊人，字叔魚也。</span></p><p><br/>　　顏幸字子柳。<span class="inlinecomment一"><span class="number">一</span></span>少孔子四十六歲。<span class="inlinecomment一"><span class="number">二</span></span></p><p><span class="inlay2">　<span class="inlinecomment一"><span class="number">一</span></span>《集解》：鄭玄曰魯人。《索隱》：《家語》云：「顏幸，字柳。」按：《禮記》有顏柳，或此人。</span></p><p><span class="inlay2">　<span class="inlinecomment一"><span class="number">二</span></span>《索隱》：《家語》云「少三十六歲」，與鄭玄同。</span></p><p><br/>　　冄孺字子魯，<span class="inlinecomment一"><span class="number">一</span></span>少孔子五十歲。</p><p><span class="inlay2">　<span class="inlinecomment一"><span class="number">一</span></span>《集解》：一作「曾」。《索隱》：《家語》字子魯，魯人。作「冄儒」。</span></p><p><br/>　　曹恤字子循。少孔子五十歲。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《索隱》：曹恤少孔子五十歲。《家語》同。</span></p><p><br/>　　伯虔字子析，<span class="inlinecomment一"><span class="number">一</span></span>少孔子五十歲。</p><p><span class="inlay2">　<span class="inlinecomment一"><span class="number">一</span></span>《索隱》：伯虔字子折。《家語》作「伯處字子皙」，皆轉寫字誤，未知適從。《正義》：《家語》云「子哲」。</span></p><p><br/>　　公孫龍字子石。<span class="inlinecomment一"><span class="number">一</span></span>少孔子五十三歲。</p><p><span class="inlay2">　<span class="inlinecomment一"><span class="number">一</span></span>《集解》：鄭玄曰楚人。　《索隱》：《家語》或作「寵」，又云「礱」，七十子圖非「礱」也。按：字子石，則「礱」或非謬。鄭玄云楚人，《家語》衞人。然《莊子》所云「堅白之談」，則其人也。《正義》：《家語》云衞人，《孟子》云趙人，《莊子》云「堅白之談」也。</span></p><p><br/>　　自子石已右三十五人，顯有年名及受業見於書傳。其四十有二人，無年及不見書傳者紀于左：<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《索隱》：按：《家語》此例唯有三十七人。其公良孺、秦商、顏亥、叔仲會四人，《家語》有事跡，《史記》闕。然自公伯遼、秦冄、鄡單三人，《家語》不載，而別有琴牢、陳亢、縣亶當此三人數，皆互有也。如文翁圖所記，又有林放、蘧伯玉、申棖、申堂，俱是後人所以見增益，於今殆不可考。</span></p><p>　　冄季字子產。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：鄭玄曰魯人。《索隱》：《家語》冄季字產。《正義》：《家語》云冄季字子產。</span></p><p>　　公祖句茲字子之。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《索隱》：句音鉤。《正義》：句音鉤。</span></p><p>　　秦祖字子南。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：鄭玄曰秦人。《索隱》：《家語》字子南。</span></p><p>　　漆雕哆<span class="inlinecomment一"><span class="number">一</span></span>字子斂。<span class="inlinecomment一"><span class="number">二</span></span></p><p><span class="inlay2">　<span class="inlinecomment一"><span class="number">一</span></span>《集解》：音赤者反。《索隱》：赤者反。《家語》字子斂。</span></p><p><span class="inlay2">　<span class="inlinecomment一"><span class="number">二</span></span>《集解》：鄭玄曰魯人。</span></p><p>　　顏高字子驕。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《索隱》：《家語》名產。孔子在衞，南子招夫子為次過市，時產為御也。《正義》：孔子在衞，南子招夫子為次乘過市，顏高為御。</span></p><p>　　漆雕徒父。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《索隱》：《家語》字固也。</span></p><p>　　壤駟赤字子徒。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：鄭玄曰秦人。《索隱》：《家語》字子徒者。</span></p><p>　　商澤。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：《家語》曰字子季。《索隱》：《家語》字季。</span></p><p>　　石作蜀字子明。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《索隱》：《家語》同。</span></p><p>　　任不齊字選。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：鄭玄曰楚人。《索隱》：《家語》字子選也。</span></p><p>　　公良孺字子正。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：鄭玄曰：「陳人，賢而有勇。」《索隱》：《家語》作「良儒」。陳人，字子正，賢而有勇。孔子周游，常以家車五乘從孔子游。《家語》在三十五人之中。亦見系家，在三十二人不見，蓋傳之數亦誤也。鄒誕本作「公襄儒」。　《正義》：孔子周游，常以家車五乘從孔子。《孔子世家》亦云語在三十五人中，今在四十二人數，恐太史公誤也。</span></p><p>　　后處字子里。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：鄭玄曰齊人。《索隱》：《家語》同也。</span></p><p>　　秦冄字開。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《正義》：《家語》無此人。王肅《家語》此等惟三十七人，其公良孺、秦商、顏亥、仲叔會四人，《家語》有事跡，而《史記》闕。公伯寮、秦冄、鄡單，《家語》不載，而別有琴牢、陳亢、縣亶三人。</span></p><p>　　公夏首字乘。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：鄭玄曰魯人。《索隱》：《家語》同也。</span></p><p>　　奚容箴字子皙。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《索隱》：《家語》同也。《正義》：衞人。</span></p><p>　　公肩定字子中。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：鄭玄曰魯人。或曰晉人。《索隱》：《家語》同也。</span></p><p>　　顏祖字襄。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《索隱》：《家語》無此人也。《正義》：魯人。</span></p><p>　　鄡<span class="inlinecomment一"><span class="number">一</span></span>單<span class="inlinecomment一"><span class="number">二</span></span>字子家。<span class="inlinecomment一"><span class="number">三</span></span></p><p><span class="inlay2">　<span class="inlinecomment一"><span class="number">一</span></span>《集解》：苦堯反。</span></p><p><span class="inlay2">　<span class="inlinecomment一"><span class="number">二</span></span>《集解》：音善。</span></p><p><span class="inlay2">　<span class="inlinecomment一"><span class="number">三</span></span>《集解》：徐廣曰：「一云『鄔單』。鉅鹿有鄡縣，太原有鄔縣。」《索隱》：鄡音苦堯反，單音善，則單名。徐廣云「一作『鄔單』，鉅鹿有鄡縣，太原有鄔縣」。《家語》無此人也。</span></p><p>　　句井疆。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：鄭玄曰衞人。《正義》：句作「鉤」。</span></p><p>　　罕父黑字子索。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：《家語》曰：「罕父黑字索。」《索隱》：《家語》作「罕父黑字索」。</span></p><p>　　秦商字子丕。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：鄭玄曰楚人。《索隱》：《家語》：「魯人，字丕慈。少孔子四歲。其父堇，與孔子父紇俱以力聞也。」　《正義》：《家語》云：「魯人，字丕茲。」</span></p><p>　　申黨字周。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《索隱》：《家語》有申繚，字周。《論語》有申棖。鄭玄云「申棖，魯人，弟子也」。蓋申堂是棖不疑，以棖堂聲相近。上又有公伯繚，亦字周。《家語》則無伯繚，是《史記》述伯繚一人者也。《正義》：魯人。</span></p><p>　　顏之僕字叔。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：鄭玄曰魯人。《索隱》：《家語》並同。</span></p><p>　　榮旂字子祈。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《索隱》：《家語》榮祈字子顏也。</span></p><p>　　縣成字子祺。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：鄭玄曰魯人。《索隱》：《家語》作「子謀」也。《正義》：縣音玄。</span></p><p>　　左人郢字行。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：鄭玄曰魯人。《索隱》：《家語》同也。</span></p><p>　　燕伋字思。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《索隱》：《家語》同也。</span></p><p>　　鄭國字子徒。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《索隱》：《家語》薛邦字徒，《史記》作「國」而《家語》稱「邦」者，蓋避漢祖諱而改。「鄭」與「薛」，字誤也。《正義》：《家語》云薛邦字徒，《史記》作「國」者，避高祖諱。「薛」字與「鄭」字誤耳。</span></p><p>　　秦非字子之。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：鄭玄曰魯人。</span></p><p>　　施之常字子恆。</p><p>　　顏噲字子聲。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：鄭玄曰魯人。</span></p><p>　　步叔乘字子車。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：鄭玄曰齊人。</span></p><p>　　原亢籍。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：《家語》曰：「名亢，字籍。」《索隱》：《家語》名亢字籍。《正義》：亢，作「宂」<span class="inlinecomment一">孫守真按：宂，原作●<span style="color: #FE〇〇〇〇; font-size: 一二px;">缺字：「宂」从「几」不从「儿」</span>，餘同不贅。</span>，仁勇反。</span></p><p>　　樂咳字子聲。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《索隱》：《家語》同也。《正義》：魯人。</span></p><p>　　廉潔字庸。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：鄭玄曰衞人。《索隱》：《家語》同也。</span></p><p>　　叔仲會字子期。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：鄭玄曰晉人。《索隱》：鄭玄云晉人。《家語》「魯人。少孔子五十四歲。與孔璇年相比，二孺子俱執筆迭侍於夫子，孟武伯見而放之」是也。</span></p><p>　　顏何字冄。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：鄭玄曰魯人。《索隱》：《家語》字稱。</span></p><p>　　狄黑字皙。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《索隱》：《家語》同。</span></p><p>　　邦巽字子斂。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：鄭玄曰魯人。　《索隱》：《家語》「巽」作「選」，字子斂。文翁圖作「國選」，蓋亦避漢諱改之。劉氏作「邽巽」，音圭，所見各異。</span></p><p>　　孔忠。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：《家語》曰：「忠字子蔑，孔子兄之子。」《索隱》：《家語》云「忠字子蔑，孔子兄之子」也。</span></p><p>　　公西輿如字子上。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《索隱》：《家語》同。</span></p><p>　　公西葴字子上。<span class="inlinecomment一"><span class="number">一</span></span></p><p><span class="inlay2">　<span class="inlinecomment一"><span class="number">一</span></span>《集解》：鄭玄曰魯人。《索隱》：公西箴字子上，《家語》子上作「子尚」也。</span></p><p><br/>　　太史公曰：學者多稱七十子之徒，譽者或過其實，毀者或損其眞，鈞之未睹厥容貌，則論言弟子籍，出孔氏古文近是。餘以弟子名姓文字悉取《論語》弟子問並次為篇，疑者闕焉。</p><p><span class="inlay2">　【《索隱》述贊】敎興闕里，道在郰鄕。異能就列，秀士升堂。依仁游藝，合志同方。將師宮尹，俎豆琳琅。惜哉不霸，空臣素王！</span></p></div></c-box>
</body>
</html>
