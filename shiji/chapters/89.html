
<!DOCTYPE html>

<html lang="en">
<head>
<meta charset="utf-8"/>
<meta content="width=device-width, initial-scale=1.0" name="viewport"/>
<link href="/shenhai/style/DragonIconGreen.png" rel="shortcut icon" type="image/png"/>
<link href="/shenhai/style/style.css" rel="stylesheet"/>
<script defer="" src="/shenhai/js/format.js"></script>
<title> 史記三家注 </title>
</head>
<body>
<c-box>
<header>
<h2>史記卷八十九·張耳陳餘列傳第二十九
</h2>
</header>
<div class="juanku">
<div><a href="../">返</a></div>
<div><a href="88.html">右</a></div>
<div><a href="90.html">左</a></div>
</div>
<div class="juan"><h2>史記卷八十九</h2></div><div class="juan"><h2>張耳陳餘列傳第二十九</h2><p>　　張耳者，大梁人也。<span class="inlinecomment一"><span class="number">一</span></span>其少時，及魏公子毋忌為客。張耳嘗亡命<span class="inlinecomment一"><span class="number">二</span></span>游外黃。<span class="inlinecomment一"><span class="number">三</span></span>外黃富人女甚美，嫁庸奴，亡其夫，<span class="inlinecomment一"><span class="number">四</span></span>去抵父客。<span class="inlinecomment一"><span class="number">五</span></span>父客素知張耳，乃謂女曰：「必欲求賢夫，從張耳。」女聽，乃卒為請決，嫁之張耳。<span class="inlinecomment一"><span class="number">六</span></span>張耳是時脫身游，<span class="inlinecomment一">孫守真按：脫逃，同義複詞。即前「亡命」也。</span>女家厚奉給張耳，張耳以故致千里客。乃宦魏為外黃令。名由此益賢。陳餘者，亦大梁人也，好儒術，數游趙苦陘。<span class="inlinecomment一"><span class="number">七</span></span>富人公乘氏以其女妻之，亦知陳餘非庸人也。餘年少，父事張耳，兩人相與為刎頸交。<span class="inlinecomment一"><span class="number">八</span></span></p><p><span class="inlay2">　<span class="inlinecomment一"><span class="number">一</span></span>《索隱》：臣瓚云：「今陳留大梁城是也。」</span></p><p><span class="inlay2">　<span class="inlinecomment一"><span class="number">二</span></span>《索隱》：晉灼曰：「命者，名也。謂脫名籍而逃。」崔浩曰：「亡，無也。命，名也。逃匿則削除名籍，故以逃為亡命。」</span></p><p><span class="inlay2">　<span class="inlinecomment一"><span class="number">三</span></span>《索隱》：《地理志》屬陳留。</span></p><p><span class="inlay2">　<span class="inlinecomment一"><span class="number">四</span></span>《集解》：徐廣曰：「一云『其夫亡』也。」</span></p><p><span class="inlay2">　<span class="inlinecomment一"><span class="number">五</span></span>《集解》：如淳曰：「父時故賓客。」《索隱》：如淳曰：「抵，歸也，音丁禮反。」</span></p><p><span class="inlay2">　<span class="inlinecomment一"><span class="number">六</span></span>《索隱》：謂女請父客為決絕其夫，而嫁之張耳。</span></p><p><span class="inlay2">　<span class="inlinecomment一"><span class="number">七</span></span>《集解》：張晏曰：「苦陘，漢章帝改曰漢昌。」《索隱》：《地理志》屬中山。張晏曰：「章帝醜其名，改曰漢昌。」　《正義》：音郉。郉州唐昌縣。</span><span class="inlinecomment一">孫守真按：郉，原文似誤作「郱」（●<span style="color: #FE〇〇〇〇; font-size: 一二px;">缺字：幷阝</span>），若作「郱」則音不合已。</span></p><p><span class="inlay2">　<span class="inlinecomment一"><span class="number">八</span></span>《索隱》：崔浩云：「言要齊生死，斷頸無悔。」</span></p><p>　　秦之滅大梁也，張耳家外黃。高祖為布衣時，嘗數從張耳游，客數月。秦滅魏數歲，已聞此兩人魏之名士也，購求有得張耳千金，陳餘五百金。張耳、陳餘乃變名姓，俱之陳，為里監門<span class="inlinecomment一"><span class="number">一</span></span>以自食。兩人相對。<span class="inlinecomment一">孫守真按：單字想複詞：對揚。</span>里吏嘗有過笞陳餘，陳餘欲起，張耳躡之，<span class="inlinecomment一"><span class="number">二</span></span>使受笞。吏去，張耳乃引陳餘之桑下而數之曰：「始吾與公言何如？今見小辱而欲死一吏乎？」陳餘然之。秦詔書購求兩人，兩人亦反用門者以令里中。<span class="inlinecomment一"><span class="number">三</span>孫守真按：即反客為主，做賊的喊抓賊。</span></p><p><span class="inlay2">　<span class="inlinecomment一"><span class="number">一</span></span>《集解》：張晏曰：「監門，里正衞也。」</span></p><p><span class="inlay2">　<span class="inlinecomment一"><span class="number">二</span></span>《集解》：徐廣曰：「一作『攝』。」</span></p><p><span class="inlay2">　<span class="inlinecomment一"><span class="number">三</span></span>《索隱》：案：門者卽余、耳也。自以其名而號令里中，詐更別求也。</span></p><p><br/>　　陳涉起蘄，至入陳，兵數萬。張耳、陳餘上謁陳涉。涉及左右生平數聞張耳、陳餘賢，未嘗見，見卽大喜。</p><p>　　陳中豪傑父老乃說陳涉曰：「將軍身被堅執銳，率士卒以誅暴秦，複立楚社稷，存亡繼絕，功德宜為王。且夫監臨天下諸將，不為王不可，願將軍立為楚王也。」陳涉問此兩人，兩人對曰：「夫秦為無道，破人國家，滅人社稷，絕人後世，罷百姓之力，盡百姓之財。將軍瞋目張膽，出萬死不顧一生之計，為天下除殘也。今始至陳而王之，示天下私。願將軍毋王，急引兵而西，遣人立六國後，自為樹黨，為秦益敵也。<span class="inlinecomment一">孫守真按：添字還原+倒序重組：為自則樹黨，為秦則益敵也。相對位置有相關字義：樹⇌益。</span>敵多則力分，與衆則兵彊。<span class="inlinecomment一">孫守真按：單字想複詞：黨與。</span>如此野無交兵，縣無守城，誅暴秦，據咸陽以令諸侯。諸侯亡而得立，以德服之，如此則帝業成矣。今獨王陳，恐天下解也。」<span class="inlinecomment一"><span class="number">一</span></span>陳涉不聽，遂立為王。</p><p><span class="inlay2">　<span class="inlinecomment一"><span class="number">一</span></span>《正義》：解，紀賣反。言天下諸侯見陳勝稱王王陳，皆解墮不相從也。</span></p><p>　　陳餘乃復說陳王曰：「大王舉梁、楚而西，務在入關，未及收河北也。臣嘗游趙，知其豪桀及地形，願請奇兵北略趙地。」於是陳王以故所善陳人武臣為將軍，邵騷為護軍，以張耳、陳餘為左右校尉，予卒三千人，北略趙地。</p><p>　　武臣等從白馬渡河，<span class="inlinecomment一"><span class="number">一</span></span>至諸縣，說其豪桀曰：<span class="inlinecomment一"><span class="number">二</span></span>「秦為亂政虐刑以殘賊天下，數十年矣。北有長城之役，南有五嶺之戍<span class="inlinecomment一"><span class="number">三</span></span>，外內騷動，百姓罷敝，頭會箕斂，<span class="inlinecomment一"><span class="number">四</span></span>以供軍費，財匱力盡，民不聊生。重之以苛法峻刑，使天下父子不相安。陳王奮臂為天下倡始，王楚之地，方二千里，莫不響應，家自為怒，人自為鬭，各報其怨而攻其讎，縣殺其令丞，郡殺其守尉。今已張大楚，王陳，使吳廣、周文將卒百萬西擊秦。於此時而不成封侯之業者，非人豪也。諸君試相與計之！夫天下同心而苦秦久矣。因天下之力而攻無道之君，報父兄之怨而成割地有土之業，此士之一時也。」豪桀皆然其言。乃行收兵，<span class="inlinecomment一">孫守真按：徵收、收集，同義複詞。單字想複詞。</span>得數萬人，號武臣為武信君。下趙十城，餘皆城守，莫肯下。</p><p><span class="inlay2">　<span class="inlinecomment一"><span class="number">一</span></span>《索隱》：案：酈食其云「白馬之津」，白馬是津渡，其地與黎陽對岸。</span></p><p><span class="inlay2">　<span class="inlinecomment一"><span class="number">二</span></span>《集解》：鄧展曰：「至河北縣說之。」</span></p><p><span class="inlay2">　<span class="inlinecomment一"><span class="number">三</span></span>《集解》：《漢書音義》曰：「嶺有五，因以為名，在交址界中也。」《索隱》：裴氏廣州記云大庾、始安、臨賀、桂陽、揭陽，斯五嶺。</span></p><p><span class="inlay2">　<span class="inlinecomment一"><span class="number">四</span></span>《集解》：《漢書音義》曰：「家家人頭數出谷，以箕斂之。」</span></p><p>　　乃引兵東北擊范陽。范陽人蒯通說范陽令曰：<span class="inlinecomment一"><span class="number">一</span></span>「竊聞公之將死，故弔。雖然，賀公得通而生。」范陽令曰：「何以弔之？」對曰：「秦法重，足下為范陽令十年矣，殺人之父，孤人之子，斷人之足，黥人之首，不可勝數。然而慈父孝子莫敢倳刃<span class="inlinecomment一"><span class="number">二</span></span>公之腹中者，畏秦法耳。今天下大亂，秦法不施，<span class="inlinecomment一">孫守真按：施行，同義複詞。</span>然則慈父孝子且倳刃公之腹中以成其名，此臣之所以弔公也。今諸侯畔秦矣，武信君兵且至，而君堅守范陽，少年皆爭殺君，下武信君。君急遣臣見武信君，可轉禍為福，在今矣。」</p><p><span class="inlay2">　<span class="inlinecomment一"><span class="number">一</span></span>《集解》：漢《書》曰：「范陽令徐公」。</span></p><p><span class="inlay2">　<span class="inlinecomment一"><span class="number">二</span></span>《集解》：徐廣曰：「倳音胾。」李奇曰：「東方人以物插地皆為倳。」</span></p><p>　　范陽令乃使蒯通見武信君曰：「足下必將戰勝然後略地，攻得然後下城，臣竊以為過矣。誠聽臣之計，可不攻而降城，不戰而略地，傳檄而千里定，可乎？」武信君曰：「何謂也？」蒯通曰：「今范陽令宜整頓其士卒以守戰者也，怯而畏死，貪而重富貴，故欲先天下降，畏君以為秦所置吏，誅殺如前十城也。然今范陽少年亦方殺其令，自以城距君。君何不齎臣侯印，拜范陽令，范陽令則以城下君，少年亦不敢殺其令。令范陽令乘朱輪華轂，使驅馳燕、趙郊。燕、趙郊見之，皆曰此范陽令，先下者也，卽喜矣，燕、趙城可毋戰而降也。此臣之所謂傳檄而千里定者也。」武信君從其計，因使蒯通賜范陽令侯印。趙地聞之，不戰以城下者三十餘城。</p><p><br/>　　至邯鄲，張耳、陳餘聞周章軍入關，至戲卻；<span class="inlinecomment一"><span class="number">一</span></span>又聞諸將為陳王徇地，多以讒毀得罪誅，怨陳王不用其筴不以為將而以為校尉。乃說武臣曰：「陳王起蘄，至陳而王，非必立六國後。將軍今以三千人下趙數十城，獨介居河北，<span class="inlinecomment一"><span class="number">二</span></span>不王無以塡之。且陳王聽讒，還報，恐不脫於禍。又不如立其兄弟；不，卽立趙後。將軍毋失時，時閒不容息。」<span class="inlinecomment一"><span class="number">三</span></span>武臣乃聽之，遂立為趙王。以陳餘為大將軍，張耳為右丞相，邵騷為左丞相。</p><p><span class="inlay2">　<span class="inlinecomment一"><span class="number">一</span></span>《集解》：蘇林曰：「戲，地名。卻，兵退也。」《正義》：戲音羲。出驪山。</span></p><p><span class="inlay2">　<span class="inlinecomment一"><span class="number">二</span></span>《集解》：晉灼曰：「介音戛。」瓚曰：「《方言》云介，特也。」</span></p><p><span class="inlay2">　<span class="inlinecomment一"><span class="number">三</span></span>《索隱》：以言舉事不可失時，時幾之迅速，其閒不容一喘息頃也。</span></p><p>　　使人報陳王，陳王大怒，欲盡族武臣等家，而發兵擊趙。陳王相國房君諫曰：「秦未亡而誅武臣等家，此又生一秦也。不如因而賀之，使急引兵西擊秦。」陳王然之，從其計，徙繫武臣等家宮中，封張耳子敖為成都君。</p><p><br/>　　陳王使使者賀趙，令趣發兵西入關。張耳、陳餘說武臣曰：「王王趙，非楚意，特以計賀王。楚已滅秦，必加兵於趙。願王毋西兵，北徇燕、代，南收河內以自廣。趙南據大河，北有燕、代，楚雖勝秦，必不敢制趙。」趙王以為然，因不西兵，而使韓廣略燕，李良略常山，張黶略上黨。</p><p>　　韓廣至燕，燕人因立廣為燕王。<span class="inlinecomment一"><span class="number">一</span></span>趙王乃與張耳、陳餘北略地燕界。趙王閒出，為燕軍所得。燕將囚之，欲與分趙地半，乃歸王。使者往，燕輒殺之以求地。張耳、陳餘患之。有廝養卒謝其舍中曰：<span class="inlinecomment一"><span class="number">二</span></span>「吾為公說燕，與趙王載歸。」舍中皆笑曰：「使者往十餘輩，輒死，若何以能得王？」乃走燕壁。燕將見之，問燕將曰：「知臣何欲？」燕將曰：「若欲得趙王耳。」曰：「君知張耳、陳餘何如人也？」燕將曰：「賢人也。」曰：「知其志何欲？」曰：「欲得其王耳。」趙養卒乃笑曰：「君未知此兩人所欲也。夫武臣、張耳、陳餘杖馬棰<span class="inlinecomment一"><span class="number">三</span></span>下趙數十城，此亦各欲南面而王，豈欲為卿相終己邪？<span class="inlinecomment一">孫守真按：己=身；或為「已」之訛；已而、已矣，字形結構兼音義+單字想複詞。</span>夫臣與主豈可同日而道哉，顧其勢初定，未敢參分而王，且以少長先立武臣為王，以持趙心。今趙地已服，此兩人亦欲分趙而王，時未可耳。今君乃囚趙王。此兩人名為求趙王，實欲燕殺之，此兩人分趙自立。夫以一趙尚易燕，況以兩賢王左提右挈，而責殺王之罪，<span class="inlinecomment一"><span class="number">四</span>孫守真按：挈=攜，字形結構換聲符？</span>滅燕易矣。」燕將以為然，乃歸趙王，養卒為御而歸。</p><p><span class="inlay2">　<span class="inlinecomment一"><span class="number">一</span></span>《集解》：徐廣曰：「九月也。」</span></p><p><span class="inlay2">　<span class="inlinecomment一"><span class="number">二</span></span>《集解》：如淳曰：「厮，賤者也。《公羊傳》曰『厮役扈養』。」韋昭曰：「析薪為厮，炊烹為養。」晉灼曰：「以辭相告曰謝也。」　《索隱》：謂其同舍中之人也。《漢書》作「舍人」。</span></p><p><span class="inlay2">　<span class="inlinecomment一"><span class="number">三</span></span>《集解》：張晏曰：「言其不用兵革，驅策而已也。」《索隱》：杖音丈。棰音之委反。</span></p><p><span class="inlay2">　<span class="inlinecomment一"><span class="number">四</span></span>《集解》：徐廣曰：「《平原君傳》曰『事成執右券以責』也，券契義同耳。」</span></p><p>　　李良已定常山，還報，趙王複使良略太原。至石邑，<span class="inlinecomment一"><span class="number">一</span></span>秦兵塞井陘，未能前。秦將詐稱二世使人遺李良書，不封，<span class="inlinecomment一"><span class="number">二</span>孫守真按：封書、封緘。單字想複詞。</span>曰：「良嘗事我得顯幸。良誠能反趙為秦，赦良罪，貴良。」良得書，疑不信。乃還之邯鄲，益請兵。未至，道逢趙王姊出飲，從百餘騎。李良望見，以為王，伏謁道旁。王姊醉，不知其將，使騎謝李良。李良素貴，起，慚其從官。從官有一人曰：「天下畔秦，能者先立。且趙王素出將軍下，今女兒乃不為將軍下車，請追殺之。」李良已得秦書，固欲反趙，未決，因此怒，遣人追殺王姊道中，乃遂將其兵襲邯鄲。邯鄲不知，竟殺武臣、邵騷。趙人多為張耳、陳餘耳目者，以故得脫出。收其兵，得數萬人。客有說張耳曰：「兩君羈旅，而欲附趙，難；<span class="inlinecomment一"><span class="number">三</span></span>獨立趙後，<span class="inlinecomment一"><span class="number">四</span></span>扶以義，可就功。」乃求得趙歇，<span class="inlinecomment一"><span class="number">五</span></span>立為趙王，居信都。<span class="inlinecomment一"><span class="number">六</span></span>李良進兵擊陳餘，陳餘敗李良，李良走歸章邯。</p><p><span class="inlay2">　<span class="inlinecomment一"><span class="number">一</span></span>《索隱》：《地理志》屬常山。</span></p><p><span class="inlay2">　<span class="inlinecomment一"><span class="number">二</span></span>《集解》：張晏曰：「欲其漏洩，君臣相疑。」</span></p><p><span class="inlay2">　<span class="inlinecomment一"><span class="number">三</span></span>《索隱》：案：羈旅勢弱，難以立功也。</span></p><p><span class="inlay2">　<span class="inlinecomment一"><span class="number">四</span></span>《索隱》：謂獨有立六國趙王之後。</span></p><p><span class="inlay2">　<span class="inlinecomment一"><span class="number">五</span></span>《集解》：徐廣曰：「正月也。音烏轄反。」駰案：張晏曰「趙之苗裔」。</span></p><p><span class="inlay2">　<span class="inlinecomment一"><span class="number">六</span></span>《集解》：徐廣曰：「後項羽改曰襄國。」</span></p><p><br/>　　章邯引兵至邯鄲，皆徙其民河內，夷其城郭。張耳與趙王歇走入鉅鹿城，王離圍之。陳餘北收常山兵，得數萬人，軍鉅鹿北。章邯軍鉅鹿南棘原，築甬道屬河，餉王離。王離兵食多，急攻鉅鹿。鉅鹿城中食盡兵少，張耳數使人召前陳餘，陳餘自度兵少，不敵秦，不敢前。數月，張耳大怒，怨陳餘，使張黶、陳澤<span class="inlinecomment一"><span class="number">一</span></span>往讓陳餘曰：「始吾與公為刎頸交，今王與耳旦暮且死，而公擁兵數萬，不肯相救，安在其相為死！苟必信，胡不赴秦軍俱死？且有十一二相全。」陳餘曰：「吾度前終不能救趙，徒盡亡軍。且餘所以不俱死，欲為趙王、張君報秦。今必俱死，如以肉委餓虎，何益？」張黶、陳澤曰：「事已急，要以俱死立信，安知後慮！」陳餘曰：「吾死顧以為無益。必如公言。」乃使五千人令張黶、陳澤先嘗秦軍，<span class="inlinecomment一"><span class="number">三</span>孫守真按：嘗試，同義複詞。單字想複詞。</span>至皆沒。</p><p><span class="inlay2">　<span class="inlinecomment一"><span class="number">一</span></span>《正義》：音釋。</span></p><p><span class="inlay2">　<span class="inlinecomment一"><span class="number">二</span></span>《正義》：十中冀一兩勝秦。</span></p><p><span class="inlay2">　<span class="inlinecomment一"><span class="number">三</span></span>《索隱》：崔浩云：「嘗猶試。」</span></p><p>　　當是時，燕、齊、楚聞趙急，皆來救。張敖亦北收代兵，得萬餘人，來，皆壁餘旁，未敢擊秦。項羽兵數絕章邯甬道，王離軍乏食，項羽悉引兵渡河，遂破章邯。<span class="inlinecomment一"><span class="number">一</span>孫守真按：單字想複詞+對錯問題,回到二作：引進也。</span>章邯引兵解，<span class="inlinecomment一">孫守真按：單字想複詞+對錯問題,回到二作：引退也。添字還原。</span>諸侯軍乃敢擊圍鉅鹿秦軍，遂虜王離。涉閒自殺。卒存鉅鹿者，楚力也。</p><p><span class="inlay2">　<span class="inlinecomment一"><span class="number">一</span></span>《集解》：徐廣曰：「三年十二月也。」</span></p><p>　　於是趙王歇、張耳乃得出鉅鹿，謝諸侯。張耳與陳餘相見，責讓陳餘以不肯救趙，及問張黶、陳澤所在。陳餘怒曰：「張黶、陳澤以必死責臣，臣使將五千人先嘗秦軍，皆沒不出。」張耳不信，以為殺之，數問陳餘。陳餘怒曰：「不意君之望臣深也！<span class="inlinecomment一"><span class="number">一</span></span>豈以臣為重去將哉？」<span class="inlinecomment一"><span class="number">二</span>孫守真按：去，單字想複詞，辭去、推掉。將，將軍，將職，將位。重，以……為重（為難辦到）。去將，辭去將職不幹。故下灑脫之。</span>乃脫解印綬，推予張耳。張耳亦愕不受。陳餘起如廁。客有說張耳曰：「臣聞『天與不取，反受其咎』。<span class="inlinecomment一"><span class="number">三</span></span>今陳將軍與君印，君不受，反天不祥。急取之！」張耳乃佩其印，收其麾下。而陳餘還，亦望張耳不讓，<span class="inlinecomment一"><span class="number">四</span></span>遂趨出。張耳遂收其兵。陳餘獨與麾下所善數百人之河上澤中漁獵。由此陳餘、張耳遂有卻。<span class="inlinecomment一">孫守真按：卻=郤，字形結構換部首，=隙，字形結構換聲符耳。</span></p><p><span class="inlay2">　<span class="inlinecomment一"><span class="number">一</span></span>《索隱》：望，怨責也。</span></p><p><span class="inlay2">　<span class="inlinecomment一"><span class="number">二</span></span>《索隱》：案：重訓難也。或云：重，惜也。</span></p><p><span class="inlay2">　<span class="inlinecomment一"><span class="number">三</span></span>《索隱》：此辭出《國語》。</span></p><p><span class="inlay2">　<span class="inlinecomment一"><span class="number">四</span></span>《正義》：言陳餘如廁還，亦怨望張耳不讓其印。</span></p><p><br/>　　趙王歇復居信都。張耳從項羽諸侯入關。漢元年二月，項羽立諸侯王，張耳雅游，<span class="inlinecomment一"><span class="number">一</span>孫守真按：游說、交游，單字想複詞。雅，素，大，廣。雅游，即人面廣、人脈多也。交游，同義複詞。雅游=善交（廣朋）、多交（多友）。</span>人多為之言，項羽亦素數聞張耳賢，乃分趙立張耳為常山王，治信都。信都更名襄國。</p><p><span class="inlay2">　<span class="inlinecomment一"><span class="number">一</span></span>《集解》：韋昭曰：「雅，素也。」《索隱》：鄭氏云：「雅，故也」。韋昭云：「雅，素也」。然素亦故也。故游，言慣游從，故多為人所稱譽。</span></p><p>　　陳餘客多說項羽曰：「陳餘、張耳一體有功於趙。」項羽以陳餘不從入關，聞其在南皮，<span class="inlinecomment一"><span class="number">一</span></span>卽以南皮旁三縣以封之，而徙趙王歇王代。<span class="inlinecomment一"><span class="number">二</span></span></p><p><span class="inlay2">　<span class="inlinecomment一"><span class="number">一</span></span>《索隱》：《地理志》屬勃海。《正義》：故城在滄州南皮縣北四里也。</span></p><p><span class="inlay2">　<span class="inlinecomment一"><span class="number">二</span></span>《集解》：徐廣曰：「都代縣。」</span></p><p>　　張耳之國，陳餘愈益怒，曰：「張耳與餘功等也，今張耳王，餘獨侯，此項羽不平。」及齊王田榮畔楚，陳餘乃使夏說說<span class="inlinecomment一"><span class="number">一</span></span>田榮曰：「項羽為天下宰不平，盡王諸將善地，徙故王王惡地，今趙王乃居代！願王假臣兵，請以南皮為捍蔽。」田榮欲樹黨於趙以反楚，乃遣兵從陳餘。陳餘因悉三縣兵襲常山王張耳。張耳敗走，念諸侯無可歸者，曰：「漢王與我有舊故，<span class="inlinecomment一"><span class="number">二</span></span>而項羽又彊，立我，我欲之楚。」<span class="inlinecomment一"><span class="number">三</span></span>甘公曰：<span class="inlinecomment一"><span class="number">四</span></span>「漢王之入關，五星聚東井。東井者，秦分也。先至必霸。楚雖彊，後必屬漢。」故耳走漢。<span class="inlinecomment一"><span class="number">五</span></span>漢王亦還定三秦，方圍章邯廢丘。張耳謁漢王，漢王厚遇之。</p><p><span class="inlay2">　<span class="inlinecomment一"><span class="number">一</span></span>《正義》：上「說」音悅，下式銳反。</span></p><p><span class="inlay2">　<span class="inlinecomment一"><span class="number">二</span></span>《集解》：張晏曰：「漢王為布衣時，嘗從張耳游。」</span></p><p><span class="inlay2">　<span class="inlinecomment一"><span class="number">三</span></span>《集解》：張晏曰：「羽旣彊盛，又為所立，是以狐疑莫知所往也。」</span></p><p><span class="inlay2">　<span class="inlinecomment一"><span class="number">四</span></span>《集解》：文穎曰：「善說星者甘氏也。」《索隱》：《天官書》云齊甘公，《藝文志》云楚有甘公，齊楚不同。劉歆《七略》云「字逢，甘德」。《志林》云「甘公一名德」。</span></p><p><span class="inlay2">　<span class="inlinecomment一"><span class="number">五</span></span>《集解》：徐廣曰：「二年十月也。」</span></p><p>　　陳餘已敗張耳，皆復收趙地，迎趙王於代，復為趙王。趙王德陳餘，立以為代王。陳餘為趙王弱，國初定，不之國，留傅趙王，而使夏說以相國守代。</p><p><br/>　　漢二年，東擊楚，使使告趙，欲與俱。陳餘曰：「漢殺張耳乃從。」於是漢王求人類張耳者斬之，<span class="inlinecomment一">孫守真按：先抓動詞·找對詞性+斷句：類。單字想複詞：類似。字彙詞彙能力：似=若=像=如……。</span>持其頭遺陳餘。陳餘乃遣兵助漢。漢之敗於彭城西，陳餘亦復覺張耳不死，卽背漢。</p><p>　　漢三年，韓信已定魏地，遣張耳與韓信擊破趙井陘，<span class="inlinecomment一"><span class="number">一</span></span>斬陳餘泜水上，<span class="inlinecomment一"><span class="number">二</span></span>追殺趙王歇襄國。漢立張耳為趙王。<span class="inlinecomment一"><span class="number">三</span></span>漢五年，張耳薨，謚為景王。子敖嗣立為趙王。高祖長女魯元公主為趙王敖后。</p><p><span class="inlay2">　<span class="inlinecomment一"><span class="number">一</span></span>《集解》：徐廣曰：「三年十月。」</span></p><p><span class="inlay2">　<span class="inlinecomment一"><span class="number">二</span></span>《集解》：徐廣曰：「在常山。音遲，一音丁禮反。」《索隱》：徐廣音遲，蘇林音祇。晉灼音丁禮反，今俗呼此水則然。案：《地理志》音脂，則蘇音為得。郭景純注《山海經》云「泜水出常山中丘縣」。《正義》：在趙州贊皇縣界。</span></p><p><span class="inlay2">　<span class="inlinecomment一"><span class="number">三</span></span>《集解》：徐廣曰：「四年十一月。」駰案：《漢書》「四年夏」。</span></p><p>　　漢七年，高祖從平城過趙，趙王朝夕袒韝蔽，<span class="inlinecomment一"><span class="number">一</span>孫守真按：七星大法：韝蔽，文學語言，未必真是該物也。袒韝蔽應即猶云肉袒。</span>自上食，<span class="inlinecomment一">孫守真按：先抓動詞：上，單字想複詞：奉上、上供。食，找對詞性：食物。</span>禮甚卑，有子壻禮。高祖箕踞<span class="inlinecomment一"><span class="number">二</span></span>詈，<span class="inlinecomment一">孫守真按：對錯問題,回到二作：沒過錯幹嘛一直罵？故愚以為此詈乃文學語言，若言頤指氣使爾。或甚者動輒得咎耳。</span>甚慢易之。趙相貫高、趙午等年六十餘，<span class="inlinecomment一"><span class="number">三</span></span>故張耳客也。生平為氣，乃怒曰：「吾王孱王也！」<span class="inlinecomment一"><span class="number">四</span></span>說王曰：「夫天下豪桀並起，能者先立。今王事高祖甚恭，而高祖無禮，請為王殺之！」張敖齧其指<span class="inlinecomment一"><span class="number">五</span></span>出血，曰：「君何言之誤！且先人亡國，賴高祖得復國，德流子孫，秋豪皆高祖力也。願君無復出口。」貫高、趙午等十餘人皆相謂曰：「乃吾等非也。吾王長者，不倍德。且吾等義不辱，今怨高祖辱我王，故欲殺之，何乃汙王<span class="inlinecomment一"><span class="number">六</span></span>為乎？<span class="inlinecomment一">孫守真按：不見題目只見關鍵字：何乃……為，片語。倒序重組：何乃為汙王乎？</span>令事成歸王，事敗獨身坐耳。」</p><p><span class="inlay2">　<span class="inlinecomment一"><span class="number">一</span></span>《集解》：徐廣曰：「韝者，臂捍也。」</span></p><p><span class="inlay2">　<span class="inlinecomment一"><span class="number">二</span></span>《索隱》：崔浩云：「屈膝坐，其形如箕。」</span></p><p><span class="inlay2">　<span class="inlinecomment一"><span class="number">三</span></span>《集解》：徐廣曰：「田叔傳云『趙相趙午等數十人皆怒』，然則或宜言六十餘人。」</span></p><p><span class="inlay2">　<span class="inlinecomment一"><span class="number">四</span></span>《集解》：孟康曰：「音如『潺湲』之『潺』。冀州人謂懦弱為孱。」韋昭曰：「仁謹貌。」《索隱》：案：服虔音鋤閒反，弱小貌也。小顏音仕連反。</span></p><p><span class="inlay2">　<span class="inlinecomment一"><span class="number">五</span></span>《索隱》：案：小顏曰「嚙指以表至誠，為其約誓」。</span></p><p><span class="inlay2">　<span class="inlinecomment一"><span class="number">六</span></span>《索隱》：蕭該音一故反。《說文》云：「汙，穢也。」</span></p><p>　　漢八年，上從東垣還，過趙，貫高等乃壁人柏人，<span class="inlinecomment一"><span class="number">一</span></span>要之置廁。<span class="inlinecomment一"><span class="number">二</span></span>上過欲宿，心動，<span class="inlinecomment一">孫守真按：跳動，同義複詞。單字想複詞。</span>問曰：「縣名為何？」曰：「柏人。」「柏人者，迫於人也！」<span class="inlinecomment一">孫守真按：字形結構換部首。</span>不宿而去。</p><p><span class="inlay2">　<span class="inlinecomment一"><span class="number">一</span></span>《索隱》：謂於柏人縣館舍壁中著人，欲為變也。《正義》：柏人故城在郉州柏人縣西北十二里，卽高祖宿處也。</span></p><p><span class="inlay2">　<span class="inlinecomment一"><span class="number">二</span></span>《集解》：韋昭曰：「為供置也。」《索隱》：文穎云：「置人廁壁中，以伺高祖也。」張晏云：「鑿壁空之，令人止中也。」今按：云「置廁」者，置人於複壁中，謂之置廁，廁者隱側之處，因以為言也。亦音側。</span></p><p>　　漢九年，貫高怨家知其謀，乃上變告之。於是上皆幷逮捕趙王、貫高等。十餘人皆爭自剄，貫高獨怒罵曰：「誰令公為之？今王實無謀，而幷捕王；公等皆死，誰白王不反者！」乃轞車膠致，<span class="inlinecomment一"><span class="number">一</span></span>與王詣長安。治張敖之罪。上乃詔趙羣臣賓客有敢從王皆族。貫高與客孟舒等十餘人，皆自髡鉗，為王家奴，從來。貫高至，對獄，曰：「獨吾屬為之，王實不知。」吏治榜笞數千，刺剟，<span class="inlinecomment一"><span class="number">二</span></span>身無可擊者，終不復言。<span class="inlinecomment一">孫守真按：復=覆，字形結構換部首部件+單字想複詞：翻覆，同義複詞→推翻、翻供。</span>呂後數言張王以魯元公主故，不宜有此。上怒曰：「使張敖據天下，豈少而女乎！」不聽。廷尉以貫高事辭聞，<span class="inlinecomment一">孫守真按：先抓動詞·找對詞性：辭，名詞，單字想複詞：供辭。辭=詞，同音通假；一為會意造字，一個形聲造字耳。</span>上曰：「壯士！誰知者，<span class="inlinecomment一">孫守真按：知識，同義複詞。單字想複詞：舊識、知交。</span>以私問之。」<span class="inlinecomment一"><span class="number">三</span></span>中大夫泄公曰：「臣之邑子，素知之。此固趙國立名義不侵為然諾者也。」<span class="inlinecomment一">孫守真按：侵=寢→止，字形結構換部首部件。侵然諾即食言。又「侵」，單字想複詞：侵蝕，同義複詞；蝕=食，字形結構換部首部件耳。日食=日蝕。〇與下文「立然諾」之「立」對。相對位置有相關字義，上下文、前後文。對錯問題,回到二作。</span>上使泄公持節問之箯輿前。<span class="inlinecomment一"><span class="number">五</span></span>仰視曰：「泄公邪？」泄公勞苦如生平驩，<span class="inlinecomment一">孫守真按：猶寒暄、噓寒問暖也。</span>與語，問張王果有計謀不。高曰：「人情寧不各愛其父母妻子乎？今吾三族皆以論死，豈以王易吾親哉！<span class="inlinecomment一">孫守真按：易：一.輕易，單字想複詞：以王為重，以親為輕。二.交易，換，代，代換。以保王命而棄親。</span>顧為王實不反，<span class="inlinecomment一">孫守真按：顧=但；為=是∴顧為=但是→只是→然而。添字還原：只是（=顧）實情是（=為）。</span>獨吾等為之。」具道本指所以為者王不知狀。於是泄公入，具以報，上乃赦趙王。</p><p><span class="inlay2">　<span class="inlinecomment一"><span class="number">一</span></span>《正義》：謂其車上著板，四周如檻形，膠密不得開，送致京師也。</span></p><p><span class="inlay2">　<span class="inlinecomment一"><span class="number">二</span></span>《集解》：徐廣曰：「丁劣反。」《索隱》：徐廣音丁劣反。案：掇亦刺也，《漢書》作「刺爇」，張晏云「爇，灼也」。《說文》云「燒也」。應劭云「以鐵刺之」。</span></p><p><span class="inlay2">　<span class="inlinecomment一"><span class="number">三</span></span>《集解》：瓚曰：「以私情相問。」</span></p><p><span class="inlay2">　<span class="inlinecomment一"><span class="number">四</span></span>《正義》：洩，姓也。史有洩私。</span></p><p><span class="inlay2">　<span class="inlinecomment一"><span class="number">五</span></span>《集解》：徐廣曰：「箯音鞭。」駰案：韋昭曰「輿如今輿床，人輿以行」。《索隱》：服虔云：「音編，編竹木如今峻，可以糞除也。」何休注《公羊》：「筍音峻。筍者，竹箯，一名編，齊、魯已北名為筍。」郭璞《三倉》注云：「箯輿，土器。」</span></p><p>　　上賢貫高為人能立然諾，使泄公具告之，曰：「張王已出。」因赦貫高。貫高喜曰：「吾王審出乎？」泄公曰：「然。」泄公曰：「上多足下，故赦足下。」貫高曰：「所以不死一身無餘者，白張王不反也。今王已出，吾責已塞，<span class="inlinecomment一">孫守真按：不見題目只見關鍵字：塞+責=塞責；單字想複詞：敷衍塞責之塞責。</span>死不恨矣。且人臣有篡殺之名，何面目複事上哉！縱上不殺我，我不愧於心乎？」乃仰絕肮，遂死。<span class="inlinecomment一"><span class="number">一</span>孫守真按：：肮=吭=亢，字形結構換部首部件；批亢搗虛，單字想複詞。肮=頸，字形結構換聲符耳。單字想複詞：斷絕，同義複詞→割斷。故絕肮為自剄也。</span>當此之時，名聞天下。</p><p><span class="inlay2">　<span class="inlinecomment一"><span class="number">一</span></span>《集解》：韋昭曰：「肮，咽也。」《索隱》：蘇林云：「肮，頸大脈也，俗所謂胡脈，下郎反。」蕭該或音下浪反。</span></p><p>　　張敖已出，以尚魯元公主故，封為宣平侯。<span class="inlinecomment一"><span class="number">一</span></span>於是上賢張王諸客，以鉗奴從張王入關，<span class="inlinecomment一">孫守真按：鉗奴者何，由上下文、前後文即可知已。即前文「皆自髡鉗，為王家奴，」之省語耳。</span>無不為諸侯相、郡守者。及孝惠、高后、文帝、孝景時，張王客子孫皆得為二千石。</p><p><span class="inlay2">　<span class="inlinecomment一"><span class="number">一</span></span>《索隱》：韋昭曰：「尚，奉也。不敢言取。」崔浩云：「奉事公主。」小顏云：「尚，配也。《易》曰：『得尚於中行』，王弼亦以尚為配。恐非其義也。</span></p><p>　　張敖，高後六年薨。<span class="inlinecomment一"><span class="number">一</span></span>子偃為魯元王。以母呂后女故，呂后封為魯元王。<span class="inlinecomment一"><span class="number">二</span></span>元王弱，兄弟少，乃封張敖他姬子二人：壽為樂昌侯，<span class="inlinecomment一"><span class="number">三</span></span>侈為信都侯。高后崩，諸呂無道，大臣誅之，而廢魯元王及樂昌侯、信諸侯。孝文帝卽位，復封故魯元王偃為南宮侯，續張氏。<span class="inlinecomment一"><span class="number">四</span></span></p><p><span class="inlay2">　<span class="inlinecomment一"><span class="number">一</span></span>《集解》：《關中記》曰：「張敖冢在安陵東。」《正義》：魯元公主墓在咸陽縣西北二十五里，次東有張敖冢，與公主同域。又張耳墓在咸陽縣東三十三里。</span></p><p><span class="inlay2">　<span class="inlinecomment一"><span class="number">二</span></span>《索隱》：案：謂偃以其母號而封也。</span></p><p><span class="inlay2">　<span class="inlinecomment一"><span class="number">三</span></span>《集解》：徐廣曰：「《漢紀》張酺傳曰張敖之子壽封樂昌侯，食細陽之池陽鄕也。」</span></p><p><span class="inlay2">　<span class="inlinecomment一"><span class="number">四</span></span>《集解》：張敖謚武侯。張偃之孫有罪絕。信都侯名侈，樂昌侯名壽。</span></p><p><br/>　　太史公曰：張耳、陳餘，世傳所稱賢者；其賓客廝役，莫非天下俊桀，所居國無不取卿相者。然張耳、陳餘始居約時，<span class="inlinecomment一"><span class="number">一</span></span>相然信以死，豈顧問哉。<span class="inlinecomment一"><span class="number">二</span>孫守真按：信諾，同義複詞。∴然信=然諾。單字想複詞：義無反顧、左顧右盼、顧慮→疑慮之顧。</span>及據國爭權，卒相滅亡，何鄕者相慕用之誠，後相倍之戾也！豈非以勢利交哉？<span class="inlinecomment一"><span class="number">三</span></span>名譽雖高，賓客雖盛，所由殆與太伯、延陵季子異矣。<span class="inlinecomment一">孫守真按：由=以，雙聲通假。所由=所以，以=因=憑=仗。字彙詞彙能力：由=從=自，所由=所自=所從來（添字還原）。所由，單字想複詞：視其所以，觀其所由，察其所安。人焉瘦哉？人焉廋哉？</span></p><p><span class="inlay2">　<span class="inlinecomment一"><span class="number">一</span></span>《集解》：《漢書音義》曰：「在貧賤時也。」</span></p><p><span class="inlay2">　<span class="inlinecomment一"><span class="number">二</span></span>《索隱》：按：葛洪要用字苑云「然猶爾也」。謂相和同諾者何也。謂然諾相信，雖死不顧也。</span></p><p><span class="inlay2">　<span class="inlinecomment一"><span class="number">三</span></span>《索隱》：有本作「私利交」，《漢書》作「勢利」，故廉頗傳云「天下以市道交，君有勢則從君，無勢則去，此固其理」是也。</span></p><p><span class="inlay2">　【《索隱》述贊】：張耳、陳餘，天下豪俊。忘年羈旅，刎頸相信。耳圍鉅鹿，餘兵不進。張旣望深，陳乃去印。勢利傾奪，隙末成釁。</span></p></div></c-box>
</body>
</html>
