
<!DOCTYPE html>

<html lang="en">
<head>
<meta charset="utf-8"/>
<meta content="width=device-width, initial-scale=1.0" name="viewport"/>
<link href="/shenhai/style/DragonIconGreen.png" rel="shortcut icon" type="image/png"/>
<link href="/shenhai/style/style.css" rel="stylesheet"/>
<script defer="" src="/shenhai/js/format.js"></script>
<title> 史記三家注 </title>
</head>
<body>
<c-box>
<header>
<h2>史記卷十八·高祖功臣侯者年表第六
</h2>
</header>
<div class="juanku">
<div><a href="../">返</a></div>
<div><a href="15.html">右</a></div>
<div><a href="17.html">左</a></div>
</div>
<div class="juan"><h2>史記卷十八</h2></div><div class="juan"><h2>高祖功臣侯者年表第六</h2><p><span class="inlay2">　　《正義》：高祖初定天下，表明有功之臣而侯之，若蕭、曹等。</span></p><p>　　太史公曰：古者人臣功有五品，以德立宗廟定社稷曰勳，以言曰勞，用力曰功，明其等曰伐，積日曰閱。封爵之誓曰：「使河如帶，泰山若厲。<span class="inlay1"><span class="number">一</span></span>國以永寧，爰及苗裔。」始未嘗不欲固其根本，而枝葉稍陵夷衰微也。</p><p><span class="inlay2">　<span class="inlay1"><span class="number">一</span></span>《集解》：應劭曰：「封爵之誓，國家欲使功臣傳祚無窮。帶，衣帶也；厲，砥石也。河當何時如衣帶，山當何時如厲石，言如帶厲，國乃絕耳。」</span></p><p>　　余讀高祖侯功臣，察其首封，所以失之者，曰：異哉新聞！《書》曰：「協和萬國」，遷于夏商，或數千歲。蓋周封八百，幽厲之後，見於《春秋》。《尚書》有唐虞之侯伯，歷三代千有餘載，自全以蕃衞天子，<span class="inlay1">孫守真按：蕃=藩，字形結構換部首部件。</span>豈非篤於仁義，奉上法哉？漢興，功臣受封者百有餘人。<span class="inlay1"><span class="number">一</span></span>天下初定，故大城名都散亡，戶口可得而數者十二三，<span class="inlay1"><span class="number">二</span></span>是以大侯不過萬家，小者五六百戶。後數世，民咸歸鄕里，戶益息，蕭、曹、絳、灌之屬或至四萬，小侯自倍，<span class="inlay1"><span class="number">三</span></span>富厚如之。子孫驕溢，忘其先，淫嬖。至太初百年之閒，見侯五，<span class="inlay1"><span class="number">四</span></span>餘皆坐法隕命亡國，秏矣。罔亦少密焉，然皆身無兢兢於當世之禁云。</p><p><span class="inlay2">　<span class="inlay1"><span class="number">一</span></span>《索隱》：案：下文高祖功臣百三十七人；兼外戚及王子，凡一百四十三人。</span></p><p><span class="inlay2">　<span class="inlay1"><span class="number">二</span></span>《索隱》：言十分纔二、三在耳。</span></p><p><span class="inlay2">　<span class="inlay1"><span class="number">三</span></span>《索隱》：倍其初封時戶數也。</span></p><p><span class="inlay2">　<span class="inlay1"><span class="number">四</span></span>《正義》：謂平陽侯曹宗、曲周侯酈終根、陽阿侯齊仁、戴侯祕蒙、穀陵侯馮偃也。</span></p><p>　　居今之世，志古之道，所以自鏡也，<span class="inlay1"><span class="number">一</span></span>未必盡同。帝王者各殊禮而異務，要以成功為統紀，豈可緄乎？觀所以得尊寵及所以廢辱，亦當世得失之林也，<span class="inlay1"><span class="number">二</span></span>何必舊聞？於是謹其終始，表其文，頗有所不盡本末；著其明，疑者闕之。後有君子，欲推而列之，得以覽焉。</p><p><span class="inlay2">　<span class="inlay1"><span class="number">一</span></span>《索隱》：言居今之代，志識古之道，得以自鏡當代之存亡也。</span></p><p><span class="inlay2">　<span class="inlay1"><span class="number">二</span></span>《索隱》：言觀今人臣所以得尊寵者必由忠厚，被廢辱者亦由驕淫，是言見在興廢亦當代得失之林也。</span></p><p><br/><br/><br/>　　國名</p><p><span class="inlay2">　　《正義》：此國名匡左行一道，咸是諸侯所封國名也。</span></p><p>　　侯功	高祖十二	孝惠七	高后八	孝文二十三	孝景十六	建元至元封六年三十六，太初元年盡後元二年十八。	侯第</p><p><span class="inlay2">　　《索隱》：姚氏曰：「蕭何第一，曹參二，張敖三，周勃四，樊噲五，酈商六，奚涓七，夏侯嬰八，灌嬰九，傅寬十，靳歙十一，王陵十二，陳武十三，王吸十四，薛歐十五，周昌十六，丁復十七，蠱逢十八。《史記》與漢表同。而《楚漢春秋》則不同者，陸賈記事在高祖、惠帝時。《漢書》是後定功臣等列，及陳平受呂后命而定，或已改邑號，故人名亦別。且高祖初定唯十八侯，呂后令陳平終竟以下列侯第錄，凡一百四十三人也。」</span></p><p>　　平陽</p><p><span class="inlay2">　　《索隱》：案：《漢書·地理志》平陽縣屬河東。</span></p><p><span class="inlay2">　　以中涓《集解》：如淳曰：「謁主通書，謂出納君命。石奮為謁中涓，受陳平謁是也。《春秋》傳曰涓人疇，漢儀注，天子有中涓如黃門，皆中官也。」從起沛，至霸上，侯。以將軍入漢，以左丞相出征齊、魏，以右丞相為平陽侯，萬六百戶。	七</span></p><p>　　六年十二月甲申，懿侯曹參元年。</p><p><span class="inlay2">　　《索隱》：懿，謚也。</span></p><p>　　五</p><p>　　其二年為相國。</p><p>　　二</p><p>　　六年十月，靖侯窋元年。</p><p>　　八	十九</p><p>　　四</p><p>　　後四年，簡侯奇元年。</p><p>　　三</p><p>　　十三</p><p>　　四年，夷侯時</p><p><span class="inlay2">　　《索隱》：夷侯畤。音止，又音市。案：曹參系家作「時」，今表或作「畤。」案《漢書》衞靑傳平陽侯曹壽尚陽信公主，卽此人，當是字訛。</span></p><p>　　元年。</p><p>　　十</p><p>　　十六</p><p>　　元光五年，恭侯襄元年。</p><p>　　</p><p>　　元鼎三年，今侯宗元年。</p><p>　　二</p><p><span class="inlay2">　　《集解》：《漢書音義》曰：「曹參位第二而表在首，以前後故。」《索隱》：《漢書音義》曰：「曹參位第二而表在首，蕭何位第一而表在十三者，以封先後故也。又案：封參在六年十二月，封何在六年正月；高祖十月因秦改元，故十二月在正月前也。」漢表具記位次，而亦依封前後錄也。</span></p><p>　　信武</p><p><span class="inlay2">　　《索隱》：案：《地理志》無信武縣，當是後廢故也。</span></p><p>　　以中涓從起宛、朐，入漢，以騎都尉定三秦，擊項羽，別定江陵，侯，五千三百戶。以車騎將軍攻黥布、陳豨。	七</p><p>　　六年十二月甲申，肅侯靳歙元年。</p><p><span class="inlay2">　　《索隱》：靳，姓也，音紀覲反；歙音攝，又音吸。</span></p><p>　　七	五</p><p>　　三</p><p>　　六年，夷侯亭元年。</p><p>　　十八</p><p>　　後三年，侯亭坐事國人過律，奪侯，國除。</p><p>　　		十一</p><p>　　淸陽</p><p><span class="inlay2">　　《索隱》：漢表「淸河」。《地理志》淸陽縣屬淸河郡。</span></p><p>　　以中涓從起豐，至霸上，為騎郎將，入漢，以將軍擊項羽功，侯，三千一百戶。	七</p><p>　　六年十二月甲申，定侯王吸元年。</p><p><span class="inlay2">　　《索隱》：《楚漢春秋》作「淸陽侯王隆」。</span></p><p>　　七	八	七</p><p>　　元年，哀侯彊元年。</p><p><span class="inlay2">　　《索隱》：，彊，其良反。</span></p><p>　　十六</p><p>　　八年，孝侯伉元年。</p><p><span class="inlay2">　　《索隱》：伉，苦浪反。</span></p><p>　　四</p><p>　　十二</p><p>　　五年，哀侯不害元年。</p><p>　　七</p><p>　　元光二年，侯不害薨，無後，國除。</p><p>　　十四</p><p>　　汝陰</p><p><span class="inlay2">　　《索隱》：汝陰縣屬汝南。凡縣名皆據《地理志》，不言者，從省文也。</span></p><p>　　以令史從降沛，為太僕，常奉車，為滕公，竟定天下，入漢中，全孝惠、魯元，侯，六千九百戶。常為太僕。	七</p><p>　　六年十二月甲申，文侯夏侯嬰元年。</p><p>　　七	八	八</p><p>　　七</p><p>　　九年，夷侯灶元年。</p><p>　　八</p><p>　　十六年，恭侯賜元年。</p><p>　　十六	七</p><p>　　元光二年，侯頗元年。</p><p>　　十九</p><p>　　元鼎二年，侯頗坐尚公主，與父御婢姦罪，自殺，國除。</p><p>　　八</p><p>　　陽陵</p><p><span class="inlay2">　　《索隱》：陽陵縣屬馮翊。《楚漢春秋》作「陰陵」。</span></p><p>　　以舍人從起橫陽，至霸上，為騎將，入漢，定三秦，屬淮陰，定齊，為齊丞相，侯，二千六百戶。	七</p><p>　　六年十二月甲申，景侯傅寬元年。</p><p>　　五</p><p>　　二</p><p>　　六年，頃侯靖元年。</p><p>　　八	十四</p><p>　　九</p><p>　　十五年，恭侯則元年。</p><p>　　三</p><p>　　十三</p><p>　　前四年，侯偃元年。</p><p>　　十八</p><p>　　元狩元年，偃坐與淮南王謀反，國除。</p><p>　　十</p><p>　　廣嚴</p><p><span class="inlay2">　　《索隱》：《晉書》地道記，廣縣在東莞。嚴，謚也，下又云「壯」，班馬二史並誤也。</span></p><p>　　以中涓從起沛，至霸上，為連敖，入漢，以騎將定燕、趙，得將軍，侯，二千二百戶。	七</p><p>　　六年十二月甲申，壯侯召歐元年。</p><p><span class="inlay2">　　《索隱》：歐，烏后反。</span></p><p>　　七	八	十九</p><p>　　二年，戴侯勝元年。</p><p>　　十三</p><p>　　十一年，恭侯嘉元年。至後七年嘉薨，無後，國除。</p><p>　　		二十八</p><p>　　廣平</p><p><span class="inlay2">　　《索隱》：縣名，屬臨淮。</span></p><p>　　以舍人從起豐，至霸上，為郎中，入漢，以將軍擊項羽、鍾離眛功，侯，四千五百戶。	七</p><p>　　六年十二月甲申，敬侯薛歐元年。</p><p>　　七	八</p><p>　　元年，靖侯山元年。</p><p>　　十八</p><p>　　五</p><p>　　後三年，侯澤元年。</p><p>　　八</p><p>　　中二年，有罪，絕。</p><p>　　平棘五</p><p>　　中五年，復封節侯澤元年。</p><p>　　十五</p><p>　　其十年，為丞相。</p><p>　　三</p><p>　　元朔四年，侯穰元年。</p><p>　　元狩元年，穰受淮南王財物，稱臣，在赦前，詔問謾罪，國除。</p><p>　　十五</p><p>　　博陽</p><p><span class="inlay2">　　《索隱》：博陽縣在汝南。</span></p><p>　　以舍人從起碭，以刺客將，入漢，以都尉擊項羽滎陽，絕甬道，擊殺追卒功，侯。	七</p><p>　　六年十二月甲申，壯侯陳濞元年。</p><p><span class="inlay2">　　《索隱》：《楚漢春秋》名濆。</span></p><p>　　七	八	十八</p><p>　　五</p><p>　　後三年，侯始元年。</p><p>　　四</p><p>　　前五年，侯始有罪，國除。</p><p>　　塞二</p><p>　　中五年，復封始。</p><p><span class="inlay2">　　《索隱》：塞在桃林也。</span></p><p>　　後元年，始有罪，國除。</p><p>　　	十九</p><p>　　曲逆</p><p><span class="inlay2">　　《索隱》：縣名，屬中山，章帝改曰蒲陰也。</span></p><p>　　以故楚都尉，漢王二年初從修武，為都尉，遷為護軍中尉；出六奇計，定天下，侯，五千戶。	七</p><p>　　六年十二月甲申，獻侯陳平元年。</p><p>　　七</p><p>　　其五年，為左丞相。</p><p>　　八</p><p>　　其元年，徙為右丞相；後專為丞相，相孝文二年。</p><p>　　二</p><p>　　二</p><p>　　三年，恭侯買元年。</p><p>　　十九</p><p>　　五年，簡侯悝元年。</p><p>　　四</p><p>　　十二</p><p>　　五年，侯何元年。</p><p>　　十</p><p>　　元光五年，侯何坐略人妻，棄市，國除。</p><p>　　四十七</p><p>　　堂邑</p><p><span class="inlay2">　　《索隱》：縣名，屬臨淮也。</span></p><p>　　以自定東陽，為將，屬項梁，為楚柱國。四歲，項羽死，屬漢，定豫章、浙江都浙自立為王壯息，侯，千八百戶。復相楚元王十一年。</p><p><span class="inlay2">　　《索隱》：案：漢表作「定浙江都浙自立為王壯息，侯。玄孫融，以公主子改封隆慮。」音林廬也。</span></p><p>　　七</p><p>　　六年十二月甲申，安侯陳嬰元年。</p><p>　　七	四</p><p>　　四</p><p>　　五年，恭侯祿元年。</p><p>　　二</p><p>　　二十一</p><p>　　三年，夷侯午元年。</p><p>　　十六	十一</p><p>　　元光六年，季須元年。</p><p>　　十三</p><p>　　元鼎元年，侯須坐母長公主卒，未除服姦，兄弟爭財，當死，自殺，國除。</p><p>　　八十六</p><p>　　周呂</p><p><span class="inlay2">　　《索隱》：應劭云：「周呂，國也。」案：「周」及「呂」皆國名。濟陰有呂都縣。</span></p><p>　　以呂后兄初起以客從，入漢為侯。還定三秦，將兵先入碭。漢王之解彭城，往從之，復發兵佐高祖定天下，功侯。	三</p><p>　　六年正月丙戌，令武侯呂澤元年。</p><p><span class="inlay2">　　《索隱》：令、武，謚也。一云「令，邑；武，謚也。」又改封令，令，縣名，在滎陽，出晉地道記。</span></p><p>　　四</p><p>　　九年，子台封酈侯元年。</p><p><span class="inlay2">　　《索隱》：酈音歷。一作「鄜」，音敷，皆縣名。</span></p><p>　　七					</p><p>　　建成</p><p><span class="inlay2">　　《索隱》：縣名，屬沛郡。</span></p><p>　　以呂后兄初起以客從，擊三秦。漢王入漢，而釋之還豐沛，奉衞呂宣王、太上皇。天下已平，封釋之為建成侯。</p><p><span class="inlay2">　　《索隱》：呂宣王，呂公謚也。</span></p><p>　　七</p><p>　　六年正月丙戌，康侯釋之元年。</p><p>　　二</p><p>　　五</p><p>　　三年，侯則元年。</p><p>　　有罪。</p><p>　　胡陵七</p><p>　　元年，五月丙寅，封則弟大中大夫呂祿元年。</p><p>　　七年，祿為趙王，國除。追尊康侯為昭王。祿以趙王謀為不善，大臣誅祿，遂滅呂。</p><p>　　			</p><p>　　留</p><p><span class="inlay2">　　《索隱》：韋昭云：「留，今在彭城。」</span></p><p>　　以廄將從起下邳，以韓申徒下韓國，言上張旗志，秦王恐，降，解上與項羽之郄，為漢王請漢中地，常計謀平天下，侯，萬戶。	七</p><p>　　六年正月丙午，文成侯張良。</p><p><span class="inlay2">　　《索隱》：漢表「文平。」案：良傳謚「文成」也。元年。</span></p><p>　　七	二</p><p>　　六</p><p>　　三年，不疑元年。</p><p>　　四</p><p>　　五年，侯不疑坐與門大夫謀殺故楚內史，當死，贖為城旦，國除。</p><p>　　		六十二</p><p>　　射陽</p><p><span class="inlay2">　　《索隱》：縣名，屬臨淮。射，一作「貰」。</span></p><p>　　兵初起，與諸侯共擊秦，為楚左令尹，漢王與項羽有郄於鴻門，項伯纏解難，以破羽纏嘗有功，封射陽侯。	七</p><p>　　六年正月丙午，侯項纏元年。賜姓劉氏。</p><p><span class="inlay2">　　《索隱》：項伯也。</span></p><p>　　二</p><p>　　三年，侯纏卒。嗣子睢有罪，國除。</p><p>　　				</p><p>　　酇</p><p><span class="inlay2">　　《索隱》：酇音贊，縣名，在沛。劉氏云「以何子祿嗣，無後，國除；呂后封何夫人於南陽酇」，恐非也。</span></p><p>　　以客初起從入漢，為丞相，備守蜀及關中，給軍食，佐上定諸侯，為法令，立宗廟，侯，八千戶。	七</p><p>　　六年正月丙午，文終侯蕭何元年。元年，為丞相；九年，為相國。</p><p>　　二</p><p>　　五</p><p>　　三年，哀侯祿元年。</p><p>　　一</p><p>　　七</p><p>　　二年，懿侯同元年。同，祿弟。</p><p>　　筑陽十九</p><p>　　元年，同有罪，封何小子延元年。</p><p><span class="inlay2">　　《索隱》：筑音逐，縣名。</span></p><p>　　一</p><p>　　後四年，煬侯遺元年。</p><p>　　三</p><p>　　後五年，侯則元年。</p><p>　　一</p><p>　　有罪。</p><p>　　武陽七</p><p>　　前二年，封煬侯弟幽侯嘉元年。</p><p>　　八</p><p>　　中二年，侯勝元年。</p><p>　　十</p><p>　　元朔二年，侯勝坐不敬，絕。</p><p>　　三</p><p>　　元狩三年，封何曾孫恭侯慶元年。</p><p>　　酇三</p><p>　　元狩六年，侯壽成元年。</p><p>　　十</p><p>　　元封四年，壽成為太常，犧牲不如令，國除。</p><p>　　一</p><p>　　曲周</p><p><span class="inlay2">　　《索隱》：縣名，屬廣平。堅紹封。</span></p><p>　　以將軍從起岐，攻長社以南，別定漢中及蜀，定三秦，擊項羽，侯，四千八百戶。	七</p><p>　　六年正月丙午，景侯酈商元年。</p><p>　　七	八	二十三</p><p>　　元年，侯寄元年。</p><p>　　九</p><p>　　有罪。</p><p>　　繆七</p><p>　　中三年，封商他子靖侯堅元年。</p><p>　　九</p><p>　　元光四年，康侯遂元年。</p><p>　　五</p><p>　　元朔三年，侯宗元年。</p><p>　　十一</p><p>　　元鼎二年，侯終根元年。</p><p>　　二十八</p><p>　　後元二年，侯終根坐咒詛誅，國除。</p><p>　　六</p><p>　　絳</p><p><span class="inlay2">　　《索隱》：縣名，屬河東。子亞夫為條侯。</span></p><p>　　以中涓從起沛，至霸上，為侯。定三秦，食邑，為將軍。入漢，定隴西，擊項羽，守嶢關，定泗水、東海。八千一百戶。	七</p><p>　　六年正月丙午，武侯周勃元年。</p><p>　　七	八</p><p>　　其四年為太尉。</p><p>　　十一</p><p>　　元年，為右丞相，三年，免。復為丞相。</p><p>　　六</p><p>　　十二年，侯勝之元年。</p><p>　　條六</p><p>　　後二年，封勃子亞夫元年。</p><p>　　十三</p><p>　　其三年，為太尉；七年，為丞相。有罪，國除。</p><p>　　平曲三</p><p>　　後元年，封勃子恭侯堅元年。</p><p>　　十六</p><p>　　元朔五年，侯建德元年。</p><p>　　十二</p><p>　　元鼎五年，侯建德坐酎金，國除。</p><p>　　四</p><p>　　舞陽</p><p><span class="inlay2">　　《索隱》：縣名，屬潁川。</span></p><p>　　以舍人起沛，從至霸上，為侯。入漢，定三秦，為將軍，擊項籍，再益封。從破燕，執韓信，侯，五千戶。	七</p><p>　　六年正月丙午，武侯樊噲元年。</p><p>　　其七年，為將軍、相國三月。</p><p>　　六</p><p>　　一</p><p>　　七年，侯伉元年。呂須子。</p><p>　　八</p><p>　　坐呂氏誅，族。</p><p>　　二十三</p><p>　　元年，封樊噲子荒侯市人元年。</p><p>　　六</p><p>　　七年，侯它廣元年。</p><p>　　六</p><p>　　中六年，侯它廣非市人子，國除。</p><p>　　	五</p><p>　　潁陰</p><p><span class="inlay2">　　《索隱》：縣名，屬潁川。</span></p><p>　　以中涓從起碭，至霸上，為昌文君。入漢，定三秦，食邑。以車騎將軍屬淮陰，定齊、淮南及下邑，殺項籍，侯，五千戶。	七</p><p>　　六年正月丙午，懿侯灌嬰元年。</p><p>　　七	八	四</p><p>　　其一，為太尉；三，為丞相。</p><p>　　十九</p><p>　　五年，平侯何元年。</p><p>　　九</p><p>　　七</p><p>　　中三年，侯彊元年。</p><p>　　六</p><p>　　有罪，絕。</p><p>　　九</p><p>　　元光二年，封嬰孫賢為臨汝侯。侯賢元年。</p><p>　　元朔五年，侯賢行賕罪，國除。</p><p>　　九</p><p>　　汾陰</p><p><span class="inlay2">　　《索隱》：縣名，屬河東。</span></p><p>　　初起以職志擊破秦，入漢，出關，以內史堅守敖倉，以御史大夫定諸侯，比淸陽侯，二千八百戶。</p><p><span class="inlay2">　　《索隱》：如淳云：「職志，官名，主幡旗。」</span></p><p>　　七</p><p>　　六年正月丙午，悼侯周昌元年。</p><p>　　三</p><p>　　建平四</p><p>　　四年，哀侯開方元年。</p><p>　　八	四</p><p>　　前五年，侯意元年。</p><p>　　十三</p><p>　　有罪，絕。</p><p>　　安陽八</p><p>　　中二年，封昌孫左車。</p><p>　　建元元年，有罪，國除。	十六</p><p>　　梁鄒</p><p><span class="inlay2">　　《索隱》：縣名屬濟南。</span></p><p>　　兵初起，以謁者從擊破秦，入漢，以將軍擊定諸侯功，比博陽侯，二千八百戶。	七</p><p>　　六年正月丙午，孝侯武儒元年。</p><p><span class="inlay2">　　《索隱》：漢表儒作「虎」。</span></p><p>　　四</p><p>　　三</p><p>　　五年，侯最元年。</p><p>　　八	二十三	十六	六</p><p>　　元光元年，頃侯嬰齊元年。</p><p>　　三</p><p>　　元光四年，侯山柎元年。</p><p><span class="inlay2">　　《索隱》：柎音夫也。</span></p><p>　　二十</p><p>　　元鼎五年，侯山柎坐酎金，國除。</p><p>　　二十</p><p>　　成</p><p><span class="inlay2">　　《索隱》：縣名，屬涿郡。</span></p><p>　　兵初起，以舍人從擊秦，為都尉；入漢，定三秦。出關，以將軍定諸侯功，比厭次侯，二千八百戶。	七</p><p>　　六年正月丙午，敬侯董渫元年。</p><p><span class="inlay2">　　《索隱》：渫音息列反。子赤，封節氏侯。</span></p><p>　　七</p><p>　　元年，康侯赤元年。</p><p>　　八	二十三	六</p><p>　　有罪，絕。</p><p>　　節氏五</p><p>　　中五年，復封康侯赤元年。</p><p><span class="inlay2">　　《索隱》：節氏，縣名。</span></p><p>　　三</p><p>　　建元四年，恭侯罷軍元年。</p><p>　　五</p><p>　　元光三年，侯朝元年。</p><p>　　十二</p><p>　　元狩三年，侯朝為濟南太守，與成陽王女通，不敬，國除。</p><p>　　二十五</p><p>　　蓼</p><p><span class="inlay2">　　《索隱》：縣名，屬六安。</span></p><p>　　以執盾前元年從起碭，以左司馬入漢，為將軍，三以都尉擊項羽，屬韓信，功侯。</p><p><span class="inlay2">　　《索隱》：卽漢五年圍羽垓下，淮陰侯將四十萬自當之，孔將軍居左，費將軍居右是也。費將軍卽下費侯陳賀也。</span></p><p>　　七</p><p>　　六年正月丙午，侯孔藂元年。</p><p><span class="inlay2">　　《索隱》：姚氏案：《孔子家語》云「子武生子魚及子文，文生誐，字子產。」《說文》以「誐」為「積聚」字，此作「藂」，不同。</span></p><p>　　七	八	八</p><p>　　十五</p><p>　　九年，侯臧元年。</p><p>　　十六	十四</p><p>　　元朔三年，侯臧坐為太常，南陵橋壞，衣冠車不得度，國除。</p><p><span class="inlay2">　　《索隱》：案：孔藂云「臧歷位九卿，為御史大夫，辭曰：『臣經學，乞為太常典禮。臣家業與安國，綱紀古訓。』武帝難違其意，遂拜太常典禮，賜如三公。臧子琳位至諸侯，琳子璜失侯爵。」此云臧國除，當是後更封其子也。</span></p><p>　　三十</p><p>　　費</p><p><span class="inlay2">　　《索隱》：費音秘，一音扶未反。縣名，屬東海。</span></p><p>　　以舍人前元年從起碭，以左司馬入漢，用都尉屬韓信，擊項羽有功，為將軍，定會稽、浙江、湖陽，侯。	七</p><p>　　六年正月丙午，圉侯陳賀元年。</p><p><span class="inlay2">　　《集解》：徐廣曰：「圉，或作為『幽』。」</span></p><p>　　七	八	二十三</p><p>　　元年，共侯常元年。</p><p>　　一</p><p>　　二年，侯偃元年。中二年，有罪，絕。</p><p>　　八</p><p>　　中六年，封賀子侯最元年。</p><p>　　巢四</p><p>　　後三年，最薨，無後，國除。</p><p>　　	</p><p>　　陽夏</p><p><span class="inlay2">　　《索隱》：縣名，屬淮陰。</span></p><p>　　以特將將卒五百人，前元年從起宛、朐，至霸上，為侯，以游擊將軍別定代，已破臧荼，封豨為陽夏侯。</p><p><span class="inlay2">　　《索隱》：豨音虛紀反。</span></p><p>　　五</p><p>　　六年，正月丙午，侯陳豨元年。</p><p>　　十年，八月，豨以趙相國將兵守代。漢使召豨，豨反，以其兵與王黃等略代，自立為王。漢殺豨靈丘。</p><p>　　					</p><p>　　隆慮</p><p><span class="inlay2">　　《索隱》：縣名，屬河內。音林閭隆，避殤帝諱改也。</span></p><p><span class="inlay2">　　以卒從起碭，以連敖《索隱》：徐廣以連敖為典客官也。入漢，以長鈹都尉《索隱》：案：以長鈹為官名，《說文》云「鈹者，劍刀裝也」。鈹音敷皮反。漢表作「愌」，音丕也。</span></p><p>　　擊項羽，有功，侯。</p><p>　　七</p><p>　　六年正月丁未，哀侯周灶元年。</p><p><span class="inlay2">　　《索隱》：哀，漢表作「克」也。</span></p><p>　　七	八	十七</p><p>　　六</p><p>　　後二年，侯通元年。</p><p>　　七</p><p>　　中元年，侯通有罪，國除。</p><p>　　	三十四</p><p>　　陽都</p><p><span class="inlay2">　　《索隱》：漢志闕，《晉書》地道記屬琅邪。</span></p><p>　　以趙將從起鄴，至霸上，為樓煩將，入漢，定三秦，別降翟王，屬悼武王，殺龍且彭城，為大司馬；破羽軍葉，拜為將軍，忠臣，侯，七千八百戶。	七</p><p>　　六年正月戊申，敬侯丁復元年。</p><p><span class="inlay2">　　《索隱》：復音伏。</span></p><p>　　七	五</p><p>　　三</p><p>　　六年，趮侯甯元年。</p><p>　　九</p><p>　　十四</p><p>　　十年，侯安成元年。</p><p>　　一</p><p>　　二年，侯安成有罪，國除。</p><p>　　	十七</p><p>　　新陽</p><p><span class="inlay2">　　《索隱》：漢表作「陽信」。縣名，屬汝南。</span></p><p>　　以漢五年用左令尹初從，功比堂邑侯，千戶。	七</p><p>　　六年正月壬子，胡侯呂淸元年。</p><p>　　三</p><p>　　四</p><p>　　四年，頃侯臣元年。</p><p>　　八	六</p><p>　　二</p><p>　　七年，懷侯義元年。</p><p>　　十五</p><p>　　九年，惠侯它元年。</p><p>　　四</p><p>　　五</p><p>　　五年，恭侯善元年。</p><p>　　七</p><p>　　中三年，侯譚元年。</p><p>　　二十八</p><p>　　元鼎五年，侯譚坐酎金，國除。</p><p>　　八十一</p><p>　　東武</p><p><span class="inlay2">　　《索隱》：縣名，屬琅邪郡。</span></p><p>　　以戶衞</p><p><span class="inlay2">　　《集解》：徐廣曰：「一云『從』。」起薛，屬悼武王，破秦軍杠里，楊熊軍曲遇，入漢，為越</span></p><p><span class="inlay2">　　《集解》：徐廣曰：「一作『城』。」將軍，定三秦，以都尉堅守敖倉，為將軍，破籍軍，功侯，二千戶。</span></p><p>　　七</p><p>　　六年正月戊午，貞侯郭蒙元年。</p><p>　　七	五</p><p>　　三</p><p>　　六年，侯它元年。</p><p>　　二十三	五</p><p>　　六年，侯它棄市，國除。</p><p>　　	四十一</p><p>　　汁方</p><p><span class="inlay2">　　《集解》：如淳曰：「汁音什。邡音方。」《索隱》：什邡。縣名，屬廣漢。音十方。汁，又如字。</span></p><p>　　以趙將前三年從定諸侯，侯，二千五百戶，功比平定侯。齒故沛豪，有力，與上有郄，故晚從。	七</p><p>　　六年三月戊子，肅侯雍齒元年。</p><p>　　二</p><p>　　五</p><p>　　三年，荒侯巨元年。</p><p>　　八	</p><p>　　二十三</p><p>　　二</p><p>　　十</p><p>　　三年，侯野元年。</p><p>　　四</p><p>　　中六年，終侯桓元年。</p><p>　　二十八</p><p>　　元鼎五年，終侯桓坐酎金，國除。</p><p>　　五十七</p><p>　　棘蒲</p><p><span class="inlay2">　　《索隱》：漢志闕。</span></p><p>　　以將軍前元年率將二千五百人起薛，別救東阿，至霸上，二歲十月入漢，擊齊歷下軍田旣，功侯。	七</p><p>　　六年三月丙申，剛侯陳武元年。</p><p>　　七	八	十六</p><p>　　後元年，侯武薨。嗣子奇反，不得置後，國除。</p><p>　　		十三</p><p>　　都昌</p><p><span class="inlay2">　　《索隱》：漢志闕。</span></p><p>　　以舍人前元年從起沛，以騎隊率先降翟王，虜章邯，功侯。	七</p><p>　　六年三月庚子，莊侯朱軫元年。</p><p>　　七	八</p><p>　　元年，剛侯率元年。</p><p>　　七</p><p>　　十六</p><p>　　八年，夷侯詘元年。</p><p>　　二</p><p>　　元年，恭侯偃元年。</p><p>　　五</p><p>　　三年，侯辟彊元年。</p><p>　　中元年，辟彊薨，無後，國除。</p><p>　　	二十三</p><p>　　武彊</p><p><span class="inlay2">　　《索隱》：漢志闕。</span></p><p>　　以舍人從至霸上，以騎將入漢。還擊項羽，屬丞相甯，功侯，用將軍擊黥布，侯。	七</p><p>　　六年三月庚子，莊侯莊不識元年。</p><p>　　七	六</p><p>　　二</p><p>　　七年，簡侯嬰元年。</p><p>　　十七</p><p>　　六</p><p>　　後二年，侯靑翟元年。</p><p>　　十六</p><p>　　二十五</p><p>　　元鼎二年，侯靑翟坐為丞相與長史朱買臣等逮御史大夫湯不直，國除。</p><p>　　三十三</p><p>　　貰</p><p><span class="inlay2">　　《索隱》：縣名，屬鉅鹿。貰音世，一音時夜反。</span></p><p>　　以越戶將從破秦，入漢，定三秦，以都尉擊項羽，千六百戶，功比臺侯。	二</p><p>　　六年，三月庚子，齊侯呂元年。</p><p><span class="inlay2">　　《集解》：徐廣曰「呂，一作『台』。」《索隱》：齊侯呂博國。謚法：「執心克莊曰齊。」</span></p><p>　　五</p><p>　　八年，恭侯方山元年。</p><p>　　七	八	二</p><p>　　元年，煬侯赤元年。</p><p>　　十二</p><p>　　十二年，康侯遺元年。</p><p>　　十六	十六</p><p>　　元朔五年，侯倩</p><p><span class="inlay2">　　《索隱》：靑練反，又七淨反也。</span></p><p>　　元年。</p><p>　　八</p><p>　　元鼎元年，侯倩坐殺人棄市，國除。</p><p>　　三十六</p><p>　　海陽</p><p><span class="inlay2">　　《索隱》：海陽，亦南越縣。《地理志》闕。</span></p><p>　　以越隊將從破秦，入漢定三秦，以都尉擊頨羽，侯，千八百戶。	七</p><p><span class="inlay2">　　六年三月庚子，齊信侯搖毋餘《索隱》：案：毋餘，東越之族也。元年。</span></p><p>　　二</p><p>　　五</p><p>　　三年，哀侯招攘元年。</p><p><span class="inlay2">　　《索隱》：漢表作「昭襄」也。</span></p><p>　　四</p><p>　　四</p><p>　　五年，康侯建元年。</p><p>　　二十三	三</p><p>　　四年，哀侯省元年。</p><p>　　十</p><p>　　中六年，侯省薨，無後，國除。</p><p>　　	三十七</p><p>　　南安</p><p><span class="inlay2">　　《索隱》：縣名，屬犍為。建安亦有此縣。</span></p><p>　　以河南將軍漢王三年降晉陽，以亞將破臧荼，侯，九百戶。</p><p><span class="inlay2">　　《索隱》：亞將，漢表作「連將」也。</span></p><p>　　七</p><p>　　六年三月庚子，莊侯宣虎元年。</p><p>　　七	八	八</p><p>　　十一</p><p>　　九年，共侯戎元年。</p><p>　　四</p><p>　　後四年，侯千秋元年。</p><p>　　七</p><p>　　中元年，千秋坐傷人免。</p><p>　　	六十三</p><p>　　肥如</p><p><span class="inlay2">　　《索隱》：縣名，屬遼西。應劭云：「肥子奔燕，燕封於此。肥，國也；如，往也；因以為縣也。」</span></p><p>　　以魏太僕三年初從，以車騎都尉破龍且及彭城，侯，千戶。	七</p><p>　　六年三月庚子，敬侯蔡寅元年。</p><p>　　七	八	二</p><p>　　十四</p><p>　　三年，莊侯成元年。</p><p>　　七</p><p>　　後元年，侯奴元年。</p><p>　　元年，侯奴薨，無後，國除。		六十六</p><p>　　曲城</p><p><span class="inlay2">　　《索隱》：曲成縣，漢志闕，表在涿郡。</span></p><p>　　以曲城戶將卒三十七人初從起碭，至霸上，為執珪，為二隊將，屬悼武王，入漢，定三秦，以都尉破項羽軍陳下，功侯，四千戶。為將軍，擊燕、代，拔之。	七</p><p>　　六年三月庚子，圉侯蠱逢元年。</p><p><span class="inlay2">　　《索隱》：曲城圉侯蟲達。蟲音如字。《楚漢春秋》云「夜侯蟲達」，蓋改封也。夜縣屬東萊。又謚法：「威德彊武曰圉」。子恭侯捷封垣，故位次曰「夜侯垣」，亦誤。</span></p><p>　　七	八	八</p><p>　　元年，侯捷元年。有罪，絕。</p><p>　　五</p><p>　　後三年，復封恭侯捷元年。</p><p>　　十三</p><p>　　有罪，絕。</p><p>　　垣五</p><p>　　中五年，復封恭侯捷元年。</p><p>　　一</p><p>　　建元二年，侯皋柔元年。</p><p>　　二十五</p><p>　　元鼎三年，侯皋柔坐為汝南太守知民不用赤側錢為賦，</p><p><span class="inlay2">　　《索隱》：不用赤側為賦。案：時用赤側錢，而汝南不以為賦也。</span></p><p>　　國除。</p><p>　　十八</p><p>　　河陽</p><p><span class="inlay2">　　《索隱》：縣名，屬河內。</span></p><p>　　以卒前元年起碭從，以二隊將入漢，擊項羽，身得郎將處，功侯。以丞相定齊地。	七</p><p>　　六年三月庚子，莊侯陳涓元年。</p><p>　　七	八	三</p><p>　　元年，侯信元年。</p><p>　　四年，侯信坐不償人責過六月，奪侯，國除。</p><p>　　		二十九</p><p>　　淮陰</p><p><span class="inlay2">　　《索隱》：縣名，屬臨淮。</span></p><p>　　兵初起，以卒從項梁，梁死屬項羽為郎中，至咸陽，亡從入漢，為連敖典客，蕭何言為大將軍，別定魏、齊，為王，徙楚，坐擅發兵，廢為淮陰侯。</p><p><span class="inlay2">　　《索隱》：典客，漢表作「粟客」，蓋字誤。傳作「治粟都尉」，或先為連敖典客也。</span></p><p>　　五</p><p>　　六年四月，侯韓信元年。</p><p>　　十一年，信謀反關中，呂后誅信，夷三族，國除。</p><p>　　					</p><p>　　芒</p><p><span class="inlay2">　　《索隱》：縣名，屬沛。</span></p><p>　　以門尉前元年初起碭，至霸上，為武定君，入漢，還定三秦，以都尉擊項羽，侯。	三</p><p>　　六年，侯昭元年。</p><p><span class="inlay2">　　《集解》：徐廣曰「昭，一作『起』，《漢書》年表云芒侯耏跖。」《索隱》：耏跖音而隻二音；耏，又音人才反。《字林》以多須髮曰耏。耏，姓也，《左傳》宋有耏班。</span></p><p>　　九年，侯昭有罪，國除。</p><p>　　			張十一</p><p>　　孝景三年，昭以故芒侯將兵從太尉亞夫擊吳楚有功，復侯。</p><p>　　三</p><p>　　後元年三月，侯申元年。</p><p>　　十七</p><p>　　元朔六年，侯申坐尚南宮公主</p><p><span class="inlay2">　　《索隱》：南宮公主，景帝女。初，南宮侯張坐尚之，有罪，後張侯耏申尚之也。</span></p><p>　　不敬，國除。</p><p>　　</p><p>　　故市</p><p><span class="inlay2">　　《索隱》：縣名，屬河南。</span></p><p>　　以執盾初起，入漢，為河上守，遷為假相，擊項羽，侯，千戶，功比平定侯。	三</p><p>　　六年四月癸未，侯閻澤赤元年。</p><p>　　四</p><p>　　九年，夷侯毋害元年。</p><p>　　七	八	十九</p><p>　　四</p><p>　　後四年，戴侯續元年。</p><p>　　四</p><p>　　十二</p><p>　　孝景五年，侯穀嗣。</p><p>　　二十八</p><p>　　元鼎五年，侯穀坐酎金，國除。</p><p>　　五十五</p><p>　　柳丘</p><p><span class="inlay2">　　《索隱》：縣名，屬渤海。</span></p><p>　　以連敖從起薛，以二隊將入漢，定三秦，以都尉破項籍軍，為將軍。侯，千戶。	七</p><p>　　六年六月丁亥，齊侯戎賜元年。</p><p>　　七	四</p><p>　　四</p><p>　　五年，定侯安國元年。</p><p>　　二十三	三</p><p>　　四年，敬侯嘉成元年。</p><p>　　十</p><p>　　後元年，侯角嗣，有罪，國除。</p><p>　　	二十六</p><p>　　魏其</p><p><span class="inlay2">　　《索隱》：縣名，屬琅邪。</span></p><p>　　以舍人從沛，以郎中入漢，為周信侯，定三秦，遷為郎中騎將，破籍東城，侯，千戶。	七</p><p>　　六年六月丁亥，莊侯周定元年。</p><p>　　七	四</p><p>　　四</p><p>　　五年，侯閒元年。</p><p>　　二十三	二</p><p>　　前三年，侯閒反，國除。</p><p>　　	四十四</p><p>　　祁</p><p><span class="inlay2">　　《索隱》：縣名，屬太原。</span></p><p>　　以執盾漢王三年初起從晉陽，以連敖擊項籍，漢王敗走，賀方將軍擊楚，追騎以故不得進。漢王顧謂賀：「子留彭城，用執圭東擊羽，急絕其近壁。」侯，千四百戶。</p><p><span class="inlay2">　　《集解》：徐廣曰：「戰彭城，為尉敗斬將。」又云：「漢王顧歎賀祁，戰彭城斬將。」</span></p><p>　　七</p><p>　　六年六月丁亥，穀侯繒賀元年。</p><p><span class="inlay2">　　《索隱》：謚法：「行見中外曰穀」。</span></p><p>　　七	八	十一</p><p>　　十二</p><p>　　十二年，頃侯湖元年。</p><p>　　五</p><p>　　十一</p><p>　　六年，侯它元年。</p><p>　　八</p><p>　　元光二年，侯它坐從射擅罷，不敬，國除。</p><p><span class="inlay2">　　《集解》：徐廣曰「射，一作『酎』。」</span></p><p>　　五十一</p><p>　　平</p><p><span class="inlay2">　　《索隱》：縣名，屬河南。</span></p><p>　　兵初起，以舍人從擊秦，以郎中入漢，以將軍定諸侯，守洛陽，功侯，比費侯賀，千三百戶。	六</p><p>　　六年六月丁亥，悼侯沛嘉元年。</p><p>　　一</p><p>　　十二年，靖侯奴元年。</p><p>　　七	八	十五</p><p>　　八</p><p>　　十六年，侯執元年。</p><p>　　十一</p><p>　　中五年，侯執有罪，國除。</p><p>　　	三十二</p><p>　　魯</p><p><span class="inlay2">　　《索隱》：縣名，屬魯國。</span></p><p>　　以舍人從起沛，至咸陽為郎中，入漢，以將軍從定諸侯，侯，四千八百戶，功比舞陽侯。死事，母代侯。</p><p><span class="inlay2">　　《集解》：徐廣曰：「《漢書》云魯侯涓，涓死無子，封母疵」。《索隱》：涓無子，封母侯疵也。</span></p><p>　　七</p><p>　　六年中，母侯疵元年。</p><p>　　七	四</p><p>　　五年，母侯疵薨，無後，國除。</p><p>　　			七</p><p>　　故城</p><p><span class="inlay2">　　《索隱》：漢表作「城父」，屬沛郡。</span></p><p>　　兵初起，以謁者從，入漢，以將軍擊諸侯，以右丞相備守淮陽功，比厭次侯，二千戶。	七</p><p>　　六年中，莊侯尹恢元年。</p><p>　　二</p><p>　　五</p><p>　　三年，侯開方元年。</p><p>　　二</p><p>　　三年，侯方奪侯，為關內侯。</p><p>　　			二十六</p><p>　　任</p><p><span class="inlay2">　　《索隱》：縣名，屬廣平。</span></p><p>　　以騎都尉漢五年從起東垣，擊燕、代，屬雍齒，有功，侯。為車騎將軍。	七</p><p>　　六年，侯張越</p><p><span class="inlay2">　　《索隱》：任侯張戉。漢表作「張越」。</span></p><p>　　元年。</p><p>　　七	二</p><p>　　三年，侯越坐匿死罪，免為庶人，國除。</p><p>　　			</p><p>　　棘丘</p><p><span class="inlay2">　　《索隱》：漢志棘丘地闕。</span></p><p>　　以執盾隊史前元年從起碭，破秦，以治粟內史入漢，以上郡守擊定西魏地，功侯。	七</p><p>　　六年，侯襄</p><p><span class="inlay2">　　《索隱》：襄，名也。史失姓及謚。</span></p><p>　　元年。</p><p>　　七	四</p><p>　　四年，侯襄奪侯，為士伍，國除。</p><p>　　			</p><p>　　阿陵</p><p><span class="inlay2">　　《索隱》：縣名，屬涿郡。</span></p><p>　　以連敖前元年從起單父，以塞疏入漢。</p><p><span class="inlay2">　　《集解》：徐廣曰：「一云『塞路』，一云『以衆入漢中』。」《索隱》：起單父塞路入漢，一云「塞疏」，一云「以衆疏入漢」。案：「塞路」字誤為「疏」。小顏云「主遮塞要路也。」</span></p><p>　　七</p><p>　　六年七月庚寅，頃侯郭亭元年。</p><p>　　七	八	二</p><p>　　二十一</p><p>　　三年，惠侯歐元年。</p><p>　　一八</p><p>　　前二年，侯勝客元年。</p><p>　　有罪，絕。</p><p>　　南四</p><p>　　中六年，靖侯延居元年。</p><p>　　十一</p><p>　　元光六年，侯則元年。</p><p>　　十七</p><p>　　元鼎五年，侯則坐酎金，國除。</p><p>　　二十七</p><p>　　昌武</p><p><span class="inlay2">　　《索隱》：漢志昌武闕。</span></p><p>　　初起以舍人從，以郎中入漢，定三秦，以郎中將擊諸侯，侯，九百八十戶，比魏其侯。	七</p><p>　　六年七月庚寅，靖信侯單甯元年。</p><p><span class="inlay2">　　《索隱》：單甯音善佞。</span></p><p>　　五</p><p>　　二</p><p>　　六年，夷侯如意元年。</p><p>　　八	二十三	十</p><p>　　六</p><p>　　中四年，康侯賈成元年。</p><p>　　十</p><p>　　元光五年，侯得元年。</p><p>　　四</p><p>　　元朔三年，侯得坐傷人二旬內死，棄市，國除。</p><p>　　四十五</p><p>　　高苑</p><p><span class="inlay2">　　《索隱》：高宛，縣名，屬千乘。</span></p><p>　　初起以舍人從，入漢，定三秦，以中尉破籍，侯，千六百戶，比斥丘侯。	七</p><p>　　六年七月戊戌，制侯丙倩元年。</p><p><span class="inlay2">　　《索隱》：倩音七淨反。</span></p><p>　　七</p><p>　　元年，簡侯得元年。</p><p>　　八	十五</p><p>　　八</p><p>　　十六年，孝侯武元年。</p><p>　　十六	二</p><p>　　建元元年，侯信元年。</p><p>　　建元三年，侯信坐出入屬車閒，奪侯，國除。</p><p>　　四十一</p><p>　　宣曲</p><p><span class="inlay2">　　《索隱》：漢志闕。</span></p><p>　　以卒從起留，以騎將入漢，定三秦，破籍軍滎陽，為郎騎將，破鍾離昧軍固陵，侯，六百七十戶。	七</p><p>　　六年七月戊戌，齊侯丁義元年。</p><p>　　七	八	十</p><p>　　十三</p><p>　　十一年，侯通元年。</p><p>　　四</p><p>　　有罪，除。</p><p>　　發婁</p><p>　　中五年，復封侯通元年。</p><p>　　中六年，侯通有罪，國除。</p><p>　　	四十三</p><p>　　絳陽</p><p><span class="inlay2">　　《索隱》：漢志闕，漢表作「終陵」也。</span></p><p>　　以越將從起留，入漢，定三秦，擊臧荼，侯，七百四十戶。從攻馬邑及布。	七</p><p>　　六年七月戊戌，齊侯華無害元年。</p><p>　　七	八	三</p><p>　　十六</p><p>　　四年，恭侯勃齊元年。</p><p>　　四</p><p>　　後四年，侯祿元年。</p><p>　　三</p><p>　　四年，侯祿坐出界，有罪，國除。</p><p>　　	四十六</p><p>　　東茅</p><p><span class="inlay2">　　《索隱》：漢志闕。一作「柔」也。</span></p><p>　　以舍人從起碭，至霸上，以二隊入漢，定三秦，以都尉擊項羽，破臧荼，侯。捕韓信，為將軍，益邑千戶。	七</p><p>　　六年八月丙辰，敬侯劉釗元年。</p><p>　　七	八	二</p><p>　　三年，侯吉元年。</p><p>　　十三</p><p>　　十六年，侯吉奪爵，國除。</p><p>　　		四十八</p><p>　　斥丘</p><p><span class="inlay2">　　《索隱》：縣名，屬魏郡。</span></p><p>　　以舍人從起豐，以左司馬入漢，以亞將攻籍，剋敵，為東郡都尉，擊破籍武城，侯，為漢中尉，擊布，為斥丘侯，</p><p><span class="inlay2">　　《集解》：徐廣曰：「一云『城武』。」《索隱》：破籍武城，初為武城侯；後擊布；改封斥丘。千戶。</span></p><p>　　七</p><p>　　六年八月丙辰，懿侯唐厲元年。</p><p>　　七	八	八</p><p>　　十三</p><p>　　九年，恭侯晁元年。</p><p>　　二</p><p>　　後六年，侯賢元年。</p><p>　　十六	二十五</p><p>　　元鼎二年，侯尊元年。</p><p>　　三</p><p>　　元鼎五年，侯尊坐酎金，國除。</p><p>　　四十</p><p>　　臺</p><p><span class="inlay2">　　《索隱》：案：臨淄郡有臺鄕縣。</span></p><p>　　以舍人從起碭，用隊率入漢，以都尉擊籍，籍死，轉擊臨江，屬將軍賈，功侯。以將軍擊燕。	七</p><p>　　六年八月甲子，定侯戴野元年。</p><p>　　七	八	三</p><p>　　二十</p><p>　　四年，侯才元年。</p><p>　　二</p><p>　　三年，侯才反，國除。</p><p>　　	三十五</p><p>　　安國</p><p><span class="inlay2">　　《索隱》：縣名，屬中山。</span></p><p>　　以客從起豐，以廄將別定東郡、南陽，從至霸上。入漢，守豐。上東，因從戰不利，奉孝惠、魯元出睢水中，及堅守豐，封雍侯，五千戶。	七</p><p>　　六年八月甲子，武侯王陵元年。定侯安國。</p><p>　　七</p><p>　　其六年，為右丞相。</p><p>　　七</p><p>　　一</p><p>　　八年，哀侯忌元年。</p><p>　　二十三</p><p>　　元年，終侯游元年。</p><p><span class="inlay2">　　《索隱》：徐廣曰「游，一作『昭』。」</span></p><p>　　十六	二十</p><p>　　建元元年，三月，安侯辟方元年。</p><p>　　八</p><p>　　元狩三年，侯定元年。元鼎五年，侯定坐酎金，國除。</p><p>　　十二</p><p>　　樂成</p><p><span class="inlay2">　　《索隱》：漢志闕。</span></p><p>　　以中涓騎從起碭中，為騎將，入漢，定三秦，侯。以都尉擊籍，屬灌嬰，殺龍且，更為樂成侯，千戶。	七</p><p>　　六年八月甲子，節侯丁禮元年。</p><p>　　七	八	四</p><p>　　十八</p><p>　　五年，夷侯馬從元年。</p><p>　　一</p><p>　　後七年，武侯客元年。</p><p>　　十六	二十五</p><p>　　元鼎二年，侯義元年。</p><p>　　三</p><p>　　元鼎五年，侯義坐言五利侯不道，棄市，國除。</p><p>　　四十二</p><p>　　辟陽</p><p><span class="inlay2">　　《索隱》：縣名，屬信都。</span></p><p>　　以舍人初起，侍呂后、孝惠沛三歲十月，呂后入楚，食其從一歲，侯。	七</p><p>　　六年八月甲子，幽侯審食其元年。</p><p>　　七	八	三</p><p>　　二十</p><p>　　四年，侯平元年。</p><p>　　二</p><p>　　三年，平坐反，國除。</p><p>　　	五十九</p><p>　　安平</p><p><span class="inlay2">　　《索隱》：縣名，屬涿郡。</span></p><p>　　以謁者漢王三年初從，定諸侯，有功秩，舉蕭何，功侯，二千戶。	七</p><p>　　六年八月甲子，敬侯諤千秋元年。</p><p>　　二</p><p>　　五</p><p>　　孝惠三年，簡侯嘉元年。</p><p>　　七</p><p>　　一</p><p>　　八年，頃侯應元年。</p><p>　　十三</p><p>　　十</p><p>　　十四年，煬侯寄元年。</p><p>　　十五</p><p>　　一</p><p>　　後三年，侯但元年。</p><p>　　十八</p><p>　　元狩元年，坐與淮南王女陵通，遺淮南書稱臣盡力，棄市，國除。</p><p>　　六十一</p><p>　　蒯成</p><p><span class="inlay2">　　《索隱》：漢志闕，《晉書》地道記屬北地。案：緤封池陽，後定封蒯成。音苦壞反。小顏音普肯反。</span></p><p>　　以舍人從起沛，至霸上，侯。入漢，定三秦，食邑池陽。擊項羽軍滎陽，絕甬道，從出，度平陰，遇淮陰侯軍襄國。楚漢約分鴻溝，以緤為信，戰不利，不敢離上，侯，三千三百戶。	七</p><p>　　六年八月甲子，尊侯周緤元年。</p><p>　　十二年十月乙未，定蒯成。</p><p>　　七	八	五</p><p>　　緤薨，子昌代。有罪，絕，國除。</p><p>　　鄲一</p><p>　　中元年，封緤子康侯應元年。</p><p><span class="inlay2">　　《索隱》：緤子紹封鄲。案：漢志屬沛郡，如淳引闞駰州志音多。</span></p><p>　　八</p><p>　　中二年，侯中居元年。</p><p><span class="inlay2">　　《索隱》：中音仲。</span></p><p>　　二十六</p><p>　　元鼎三年，居坐為太常有罪，國除。</p><p>　　二十一</p><p>　　北平</p><p><span class="inlay2">　　《索隱》：縣名，屬中山。</span></p><p>　　以客從起陽武，至霸上，為常山守，得陳餘，為代相，徙趙相，侯。為計相四歲，淮南相十四歲。千三百戶。	七</p><p>　　六年八月丁丑，文侯張倉元年。</p><p>　　七	八	二十三</p><p>　　其四為丞相。</p><p><span class="inlay2">　　《索隱》：為計相也。</span></p><p>　　五歲罷。</p><p>　　五</p><p>　　八</p><p>　　六年，康侯奉元年。</p><p>　　三</p><p>　　後元年，侯預元年。</p><p>　　四</p><p>　　建元五年，侯預坐臨諸侯喪後，不敬，國除。</p><p>　　六十五</p><p>　　高胡</p><p><span class="inlay2">　　《索隱》：漢志闕。</span></p><p>　　以卒從起杠里，入漢，以都尉擊籍，以都尉定燕，侯，千戶。	七</p><p>　　六年中，侯陳夫乞元年。</p><p>　　七	八	四</p><p>　　五年，殤侯程嗣。薨，無後，國除。</p><p>　　		八十二</p><p>　　厭次</p><p><span class="inlay2">　　《索隱》：漢志闕；《晉書》地道記屬平原，後乃屬樂陵國也。</span></p><p>　　以愼將前元年從起留，入漢，以都尉守廣武，功侯。	七</p><p>　　六年中，侯元頃元年。</p><p><span class="inlay2">　　《集解》：徐廣曰：「《漢書》作『爰類』。」</span></p><p>　　七	八	五</p><p>　　元年，侯賀元年。</p><p>　　六年，侯賀謀反，國除。</p><p>　　		二十四</p><p>　　平皋</p><p><span class="inlay2">　　《索隱》：縣名，屬河內。</span></p><p>　　項它，漢六年以碭郡長初從，賜姓為劉氏；功比戴侯彭祖，五百八十戶。	六</p><p>　　七年十月癸亥，煬侯劉它元年。</p><p>　　四</p><p>　　三</p><p>　　五年，恭侯遠元年。</p><p>　　八	二十三	十六</p><p>　　元年，節侯光元年。</p><p>　　二十八</p><p>　　建元元年，侯勝元年。</p><p>　　元鼎五年，侯勝坐酎金，國除。</p><p>　　百二十一</p><p>　　復陽</p><p><span class="inlay2">　　《索隱》：縣名，屬南陽。復音伏。應劭云：「在桐柏山下，復水之陽也。」</span></p><p>　　以卒從起薛，以將軍入漢，以右司馬擊項籍，侯，千戶。	六</p><p>　　七年十月甲子，剛侯陳胥元年。</p><p>　　七	八	十</p><p>　　十三</p><p>　　十一年，恭侯嘉元年。</p><p>　　五</p><p>　　十一</p><p>　　六年，康侯拾元年。</p><p>　　十二</p><p>　　元朔元年，侯彊元年。</p><p>　　七</p><p>　　元狩二年，坐父拾非嘉子，國除。</p><p>　　四十九</p><p>　　陽河</p><p><span class="inlay2">　　《索隱》：縣名，屬上黨。</span></p><p>　　以中謁者從入漢，以郎中騎從定諸侯，侯五百戶，功比高胡侯。	三</p><p>　　七年十月甲子，齊哀侯元年。</p><p><span class="inlay2">　　《索隱》：陽河齊侯卞訢；漢表作「其石」。</span></p><p>　　三</p><p>　　十年，侯安國元年。</p><p>　　七	八	二十三	十</p><p>　　六</p><p>　　中四年，侯午元年。中絕。</p><p>　　二十七</p><p>　　元鼎四年，恭侯章元年。</p><p><span class="inlay2">　　《索隱》：埤音卑。</span></p><p>　　埤山三</p><p>　　元封元年，侯仁元年。</p><p>　　二十</p><p>　　征和三年，十月，仁與母坐祝詛，大逆無道，國除。</p><p>　　八十三</p><p>　　朝陽</p><p><span class="inlay2">　　《索隱》：縣名，屬南陽。</span></p><p>　　以舍人從起薛，以連敖入漢，以都尉擊項羽，後攻韓王信，侯，千戶。	六</p><p>　　七年三月壬寅，齊侯華寄元年。</p><p>　　七	八</p><p>　　元年，文侯要元年。</p><p>　　十三</p><p>　　十</p><p>　　十四年，侯當元年。</p><p>　　十六	十三</p><p>　　元朔二年，侯當坐敎人上書枉法罪，國除。</p><p>　　六十九</p><p>　　棘陽</p><p><span class="inlay2">　　《索隱》：棘音紀力反，縣名，屬南陽。</span></p><p>　　以卒從起胡陵，入漢，以郎將迎左丞相軍以擊項籍，侯，千戶。	六</p><p>　　七年七月丙申，莊侯</p><p><span class="inlay2">　　《索隱》：壯侯。</span></p><p>　　杜得臣元年。</p><p>　　七	八	五</p><p>　　十八</p><p>　　六年，質侯但元年。</p><p>　　十六	九</p><p>　　元光四年，懷侯武元年。</p><p>　　七</p><p>　　元朔五年，薨，無後，國除。</p><p>　　八十一</p><p>　　涅陽</p><p><span class="inlay2">　　《索隱》：縣名，屬南陽。</span></p><p>　　以騎士漢王二年從出關，以郎將擊斬項羽，侯，千五百戶，比杜衍侯。	六</p><p>　　七年中，莊侯</p><p><span class="inlay2">　　《索隱》：壯侯。案：五侯斬項籍，皆謚「壯」。漢表以為「莊」，皆避諱改作「嚴」，誤也。</span></p><p>　　呂勝元年。</p><p>　　七	八	四</p><p>　　五年，莊侯子成實非子，不當為侯，國除。</p><p>　　		百四</p><p>　　平棘</p><p><span class="inlay2">　　《索隱》：縣名，屬常山。</span></p><p>　　以客從起亢父，斬章邯所署蜀守，用燕相侯，千戶。	六</p><p>　　七年中，懿侯執元年。</p><p><span class="inlay2">　　《集解》：徐廣曰：「漢表作『林摯』。」</span></p><p>　　七	七</p><p>　　一</p><p>　　八年，侯辟彊元年。</p><p>　　五</p><p>　　六年，侯辟彊有罪，為鬼薪，國除。</p><p>　　		六十四</p><p>　　羹頡	以高祖兄子從軍，擊反韓王信，為郎中將。信母嘗有罪高祖微時，太上憐之，故封為羹頡侯。	六</p><p>　　七年中，侯劉信元年。</p><p>　　七	元年，信有罪，削爵一級，為關內侯。				</p><p>　　深澤</p><p><span class="inlay2">　　《索隱》：縣名，屬中山。</span></p><p>　　以趙將漢王三年降，屬淮陰侯，定趙、齊、楚，以擊平城，侯，七百戶。	五</p><p>　　八年十月癸丑，齊侯趙將夜元年。</p><p><span class="inlay2">　　《索隱》：漢表作「將夕」。</span></p><p>　　七	一</p><p>　　奪，絕。</p><p>　　三年復封，一年絕。</p><p>　　四</p><p>　　十四年，復封將夜元年。</p><p>　　六</p><p>　　後二年，戴侯頭元年。</p><p>　　二</p><p>　　七</p><p>　　三年，侯循元年。罪，絕。</p><p>　　更五</p><p>　　中五年，封頭子夷侯胡元年。</p><p>　　十六</p><p>　　元朔五年，夷侯胡薨，無後，國除。</p><p>　　九十八</p><p>　　柏至</p><p><span class="inlay2">　　《索隱》：漢志闕。</span></p><p>　　以駢憐從起昌邑，以說衞入漢，以中尉擊籍，侯，千戶。</p><p><span class="inlay2">　　《集解》：漢表師古曰：「二馬曰駢憐，謂駢兩騎為軍翼也。說，讀曰稅。說衞謂軍行止舍主為衞也。《索隱》：姚氏憐鄰聲相近，駢鄰猶比鄰也。說衞者，說，稅也，稅衞謂軍行初稅之時，主為衞也。</span></p><p>　　六</p><p>　　七年十月戊辰，靖侯許溫元年。</p><p><span class="inlay2">　　《索隱》：漢表作「許盎」。</span></p><p>　　七	一</p><p>　　二年，有罪，絕。</p><p>　　六</p><p>　　三年，復封溫如故。</p><p>　　十四</p><p>　　元年，簡侯祿元年。</p><p>　　九</p><p>　　十五年，哀侯昌元年。</p><p>　　十六	七</p><p>　　元光二年，共侯安如元年。</p><p>　　十三</p><p>　　元狩三年，侯福元年。</p><p>　　五</p><p>　　元鼎二年，侯福有罪，國除。</p><p>　　五十八</p><p>　　中水</p><p><span class="inlay2">　　《索隱》：縣名，屬涿郡。應劭云：「易、滱二水之中」。</span></p><p>　　以郎中騎將漢王元年從起好畤，以司馬擊龍且，復共斬項羽，侯，千五百戶。	六</p><p>　　七年正月己酉，莊侯</p><p><span class="inlay2">　　《索隱》：壯侯。</span></p><p>　　呂馬童元年。</p><p>　　七	八	九</p><p>　　三</p><p>　　十年，夷侯假元年。</p><p>　　十一</p><p>　　十三年，共侯靑肩元年。</p><p>　　十六	五</p><p>　　建元六年，靖侯德元年。</p><p>　　一</p><p>　　元光元年，侯宜成元年。</p><p>　　二十三</p><p>　　元鼎五年，宜成坐酎金，國除。</p><p>　　百一</p><p>　　杜衍</p><p><span class="inlay2">　　《索隱》：縣名，屬南陽。</span></p><p>　　以郎中騎漢王三年從起下邳，屬淮陰，從灌嬰共斬項羽，侯，千七百戶。	六</p><p>　　七年正月己酉，莊侯王翳元年</p><p><span class="inlay2">　　《索隱》：漢表作「王翥」也。</span></p><p>　　七	五</p><p>　　三</p><p>　　六年，共侯福元年。</p><p>　　四</p><p>　　七</p><p>　　五年，侯市臣元年。</p><p>　　十二</p><p>　　十二年，侯翕元年。</p><p>　　十二</p><p>　　有罪，絕。</p><p>　　三</p><p>　　後元年，復封翳子彊侯郢人元年。</p><p><span class="inlay2">　　《集解》：徐廣曰「彊，一作『景』。」</span></p><p>　　九</p><p>　　元光四年，侯定國元年。</p><p>　　十二</p><p>　　元狩四年，侯定國有罪，國除。</p><p>　　百二</p><p>　　赤泉</p><p><span class="inlay2">　　《索隱》：漢志闕。</span></p><p>　　以郎中騎漢王二年從起杜，屬淮陰，後從灌嬰共斬項羽，侯，千九百戶。	六</p><p>　　七年正月己酉，莊侯楊喜元年。</p><p>　　七	元年，奪，絕。</p><p>　　七</p><p>　　二年，復封。</p><p>　　十一</p><p>　　十二</p><p>　　十二年，定侯殷元年。</p><p>　　三</p><p>　　四年，侯無害元年。</p><p>　　六</p><p>　　有罪，絕。</p><p>　　臨汝五</p><p>　　中五年，復封侯無害元年。</p><p>　　七</p><p>　　元光二年，侯無害有罪，國除。</p><p>　　百三</p><p>　　栒</p><p><span class="inlay2">　　《索隱》：縣名，屬扶風，音荀，故周文王封其子之邑。河東亦有郇城也。</span></p><p>　　以燕將軍漢王四年從曹咎軍，為燕相，告燕王荼反，侯，以燕相國定盧奴，千九百戶。	五</p><p>　　八年十月丙辰，頃侯溫疥元年。</p><p>　　七	八	五</p><p>　　十七</p><p>　　六年，文侯仁元年。</p><p>　　一</p><p>　　後七年，侯河元年。</p><p>　　十</p><p>　　中四年，侯河有罪，國除。</p><p>　　	九十一</p><p>　　武原</p><p><span class="inlay2">　　《索隱》：漢志闕。</span></p><p>　　漢七年，以梁將軍初從擊韓信、陳豨、黥布功，侯，二千八百戶，功比高陵。	五</p><p>　　八年十二月丁未，靖侯衞胠元年。</p><p><span class="inlay2">　　《索隱》：漢表胠作「●」，音脅，又音怯。</span></p><p>　　三</p><p>　　四</p><p>　　四年，共侯寄元年。</p><p>　　八	二十三	三</p><p>　　四年，侯不害元年。</p><p>　　十三</p><p>　　後二年，不害坐葬過律，國除。</p><p>　　	九十三</p><p>　　磨</p><p><span class="inlay2">　　《索隱》：磨，漢志闕，表作「歷」。歷縣在信都。劉氏依字讀，言天下地名多，旣無定證，且依字是不決之詞，地之與邑並無「磨」，誤也。</span></p><p>　　以趙衞將軍漢王三年從起盧奴，擊項羽敖倉下，為將軍，攻臧荼有功，侯，千戶。	五</p><p>　　八年七月癸酉，簡侯程黑元年。</p><p>　　七	二</p><p>　　六</p><p>　　三年，孝侯釐元年。</p><p>　　十六</p><p>　　七</p><p>　　後元年，侯灶元年。</p><p>　　七</p><p>　　中元年，灶有罪，國除。</p><p>　　	九十二</p><p>　　槀</p><p><span class="inlay2">　　《索隱》：漢志槀縣屬山陽也。</span></p><p>　　高帝七年，為將軍，從擊代陳豨有功，侯，六百戶。	五</p><p>　　八年十二月丁未，祗侯陳錯元年。</p><p><span class="inlay2">　　《索隱》：漢表作「鍇」，音楷。《三倉》云：「九江人名鐵曰：『鍇』。」</span></p><p>　　二</p><p>　　五</p><p>　　三年，懷侯嬰元年。</p><p>　　八	六</p><p>　　十四</p><p>　　七年，共侯應元年。</p><p>　　三</p><p>　　後五年，侯安元年。</p><p>　　十六	十二</p><p>　　不得，千秋父。</p><p><span class="inlay2">　　《集解》：徐廣曰：「千秋父以元朔元年立。」</span></p><p>　　七</p><p>　　元狩二年，侯千秋元年。</p><p>　　九</p><p>　　元鼎五年，侯千秋坐酎金，國除。</p><p>　　百二十四</p><p>　　宋子</p><p><span class="inlay2">　　《索隱》：漢志宋子縣屬鉅鹿也。</span></p><p>　　以漢三年以趙羽林將初從，擊定諸侯，功比磨侯，五百四十戶。	四</p><p>　　八年十二月丁卯，惠侯許瘛元年。</p><p><span class="inlay2">　　《集解》：瘛音充志反。《索隱》：音尺制反。郭璞音胡計反。亦作「憠」，《字林》音巨月反。</span></p><p>　　一</p><p>　　十二年，共侯不疑元年。</p><p>　　七	八	九</p><p>　　十四</p><p>　　十年，侯九元年。</p><p>　　八</p><p>　　中二年，侯九坐買塞外禁物罪，國除。</p><p>　　	九十九</p><p>　　猗氏</p><p><span class="inlay2">　　《索隱》：縣名，屬河東。</span></p><p>　　以舍人從起豐，入漢，以都尉擊項羽，侯，二千四百戶。	五</p><p>　　八年三月丙戌，敬侯陳𦮗元年。</p><p><span class="inlay2">　　《索隱》：𦮗音速。</span></p><p>　　六</p><p>　　一</p><p>　　七年，靖侯交元年。</p><p>　　八	二十三	二</p><p>　　三年，頃侯差元年。薨，無後，國除。</p><p>　　	五十</p><p>　　淸</p><p><span class="inlay2">　　《索隱》：縣名，屬東郡。</span></p><p>　　以弩將初起，從入漢，以都尉擊項羽、代，侯，比彭侯，千戶。	五</p><p>　　八年三月丙戌，簡侯空中元年。</p><p><span class="inlay2">　　《集解》：徐廣曰「空，一作『窒』。」《索隱》：淸簡侯空中同。空，一作「窒」，窒中，姓，見《風俗通》。</span></p><p>　　七</p><p>　　元年，頃侯聖元年。</p><p>　　八	七</p><p>　　十六</p><p>　　八年，康侯鮒元年。</p><p>　　十六	二十</p><p>　　元狩三年，恭侯石元年。</p><p>　　七</p><p>　　元鼎四年，侯生元年。</p><p>　　一</p><p>　　元鼎五年，生坐酎金，國除。</p><p>　　七十一</p><p>　　彊</p><p><span class="inlay2">　　《索隱》：漢志彊闕。</span></p><p>　　以客吏初起，從入漢，以都尉擊項羽、代，侯，比彭侯千戶。	三</p><p>　　八年三月丙戌，簡侯留勝元年。</p><p>　　二</p><p>　　十一年，戴侯章元年。</p><p>　　七	八	十二</p><p>　　十三年，侯服元年。</p><p>　　二</p><p>　　十五年，侯服有罪，國除。</p><p>　　		七十二</p><p>　　彭</p><p><span class="inlay2">　　《索隱》：漢表屬東海郡。</span></p><p>　　以卒從起薛，以弩將入漢，以都尉擊項羽、代，侯，千戶。	五</p><p>　　八年三月丙戌，簡侯秦同元年。</p><p>　　七	八	二</p><p>　　二十一</p><p>　　三年，戴侯執元年。</p><p>　　二</p><p>　　三年，侯武元年。</p><p>　　十一</p><p>　　後元年，侯武有罪，國除。</p><p>　　	七十</p><p>　　吳房</p><p><span class="inlay2">　　《索隱》：縣名，屬汝南。</span></p><p>　　以郎中騎將漢王元年從起下邽，擊陽夏，以都尉斬項羽，有功，侯，七百戶。	五</p><p>　　八年三月辛卯，莊侯楊武元年。</p><p>　　七	八	十二</p><p>　　十一</p><p>　　十三年，侯去疾元年。</p><p>　　十四</p><p>　　後元年，去疾有罪，國除。</p><p>　　	九十四</p><p>　　甯</p><p><span class="inlay2">　　《索隱》：漢表甯陽屬濟南也。</span></p><p>　　以舍人從起碭，入漢，以都尉擊臧荼功，侯，千戶。	五</p><p>　　八年四月辛酉，莊侯魏選元年。</p><p>　　七	八	十五</p><p>　　八</p><p>　　十六年，恭侯連元年。</p><p>　　三</p><p>　　元年，侯指元年。</p><p>　　四年，侯指坐出國界，有罪，國除。</p><p>　　	七十八</p><p>　　昌</p><p><span class="inlay2">　　《索隱》：縣名，屬琅邪。</span></p><p>　　以齊將漢王四年從淮陰侯起無鹽，定齊，擊籍及韓王信於代，侯，千戶。	五</p><p>　　八年六月戊申，圉侯盧卿元年。</p><p><span class="inlay2">　　《索隱》：漢表姓「玈」，玈卽「盧」，古「玈弓」字亦然也。</span></p><p>　　七	八	十四</p><p>　　九</p><p>　　十五年，侯通元年。</p><p>　　二</p><p>　　三年，侯通反，國除。</p><p>　　	百九</p><p>　　共</p><p><span class="inlay2">　　《索隱》：縣名，屬河內。</span></p><p>　　以齊將漢王四年從淮陰侯起臨淄，擊籍及韓王信於平城，有功，侯，千二百戶。	五</p><p>　　八年六月壬子，莊侯盧罷師元年。</p><p>　　七	八	六</p><p>　　七年，惠侯黨元年。</p><p>　　八</p><p>　　十五年，懷侯商元年。</p><p>　　五</p><p>　　後四年，侯商薨，無後，國除。</p><p>　　		百十四</p><p>　　閼氏</p><p><span class="inlay2">　　《索隱》：縣名，屬安定。</span></p><p>　　以代太尉漢王三年降，為鴈門守，以特將平代反寇，侯，千戶。</p><p><span class="inlay2">　　《索隱》：漢表太尉作「大與」。大與，爵名，音泰也。</span></p><p>　　四</p><p>　　八年六月壬子，節侯馮解敢元年。</p><p>　　一</p><p>　　十二年，恭侯它元年。薨，無後，絕。</p><p>　　		十四</p><p>　　二年，封恭侯遺腹子文侯遺元年。</p><p>　　八</p><p>　　十六年，恭侯勝之元年。</p><p>　　五</p><p>　　十一</p><p>　　前六年，侯平元年。</p><p>　　二十八</p><p>　　元鼎五年，侯平坐酎金，國除。</p><p>　　百</p><p>　　安丘</p><p><span class="inlay2">　　《索隱》：安丘，縣名，屬北海也。</span></p><p>　　以卒從起方與，屬魏豹，二歲五月，以執鈹入漢，以司馬擊籍，以將軍定代，侯，三千戶。	五</p><p><span class="inlay2">　　八年七月癸酉，懿侯張說《索隱》：音悅。元年。</span></p><p>　　七	八	十二</p><p>　　十一</p><p>　　十三年，恭侯奴元年。</p><p>　　二</p><p>　　一</p><p>　　三年，敬侯執元年。</p><p>　　十三</p><p>　　四年，康侯訢元年。</p><p>　　十八</p><p>　　元狩元年，侯指元年。</p><p>　　九</p><p>　　元鼎四年，侯指坐入上林謀盜鹿，國除。</p><p>　　六十七</p><p>　　合陽</p><p><span class="inlay2">　　《索隱》：合陽屬馮翊。</span></p><p>　　高祖兄。兵初起，侍太公守豐，天下已平，以六年正月立仲為代王。高祖八年，匈奴攻代，王棄國亡，廢為合陽侯。	五</p><p>　　八年九月丙子，侯劉仲元年。</p><p><span class="inlay2">　　《集解》：徐廣曰：「一名『嘉』。」《索隱》：仲名嘉，高祖弟。</span></p><p>　　二</p><p>　　仲子濞，為吳王。</p><p>　　以子吳王故，尊仲謚為代頃侯。</p><p>　　				</p><p>　　襄平</p><p><span class="inlay2">　　《索隱》：縣名，屬臨淮。</span></p><p>　　兵初起，紀成以將軍從擊破秦，入漢，定三秦，功比平定侯。戰好畤，死事。子通襲成功，侯。	五</p><p>　　八年後九月丙午，侯紀通元年。</p><p>　　七	八	二十三	九</p><p>　　七</p><p>　　中三年，康侯相夫元年。</p><p>　　十二</p><p>　　元朔元年，侯夷吾元年。</p><p>　　十九</p><p>　　元封元年，夷吾薨，無後，國除。</p><p>　　</p><p>　　龍</p><p><span class="inlay2">　　《索隱》：廬江有龍舒縣，蓋其地也。</span></p><p>　　以卒從，漢王元年起霸上，以謁者擊籍，斬曹咎，侯，千戶。	五</p><p>　　八年後九月己未，敬侯陳署元年。</p><p>　　七	六</p><p>　　二</p><p>　　七年，侯堅元年。</p><p>　　十六</p><p>　　後元年，侯堅奪侯，國除。</p><p>　　		八十四</p><p>　　繁</p><p><span class="inlay2">　　《索隱》：《地理志》有繁陽。恐別有繁縣，志闕。</span></p><p>　　以趙騎將從，漢三年，從擊諸侯，侯，比吳房侯，千五百戶。	四</p><p>　　九年十一月壬寅，莊侯彊瞻元年。</p><p><span class="inlay2">　　《索隱》：漢表作「平嚴侯張瞻」，此作「強瞻」。</span></p><p>　　四</p><p>　　三</p><p>　　五年，康侯昫獨元年。</p><p><span class="inlay2">　　《集解》：一云「侯惸」。</span></p><p>　　八	二十三	三</p><p>　　六</p><p>　　四年侯寄元年。</p><p>　　七</p><p>　　中三年，侯安國元年。</p><p>　　十八</p><p>　　元狩元年，安國為人所殺，國除。</p><p>　　九十五</p><p>　　陸梁</p><p><span class="inlay2">　　《索隱》：陸量。如淳據始皇紀所謂「陸量地」。案今在江南也。</span></p><p>　　詔以為列侯，自置吏，受令長沙王。	三</p><p>　　九年三月丙辰，侯須毋元年。</p><p><span class="inlay2">　　《索隱》：漢表作「須無」。</span></p><p>　　一</p><p>　　十二年，共侯桑元年。</p><p>　　七	八	十八</p><p>　　五</p><p>　　後三年，康侯慶忌元年。</p><p>　　元年，侯冄元年。</p><p>　　十六</p><p>　　二十八</p><p>　　元鼎五年，侯冄坐酎金，國除。</p><p>　　百三十七</p><p>　　高京</p><p><span class="inlay2">　　《集解》：徐廣曰：「一作『景』。」《索隱》：漢志闕。</span></p><p>　　周苛起兵，以內史從，擊破秦，為御史大夫，入漢，圍取諸侯，堅守滎陽，功比辟陽。苛以御史大夫死事。子成為後，襲侯。	四</p><p>　　九年四月戊寅，侯周成元年。</p><p>　　七	八	二十</p><p>　　後五年，坐謀反，繫死，國除，絕。</p><p>　　繩</p><p>　　中元年，封成孫應元年。</p><p>　　侯平嗣，不得元。</p><p>　　元狩四年，平坐為太常不繕治園陵，不敬，國除。	六十</p><p>　　離</p><p><span class="inlay2">　　《索隱》：漢志闕。</span></p><p>　　失此侯始所起及所絕。</p><p><span class="inlay2">　　《索隱》：案：《楚漢春秋》亦闕。漢表成帝時光祿大夫滑堪日旁占驗，曰「鄧弱以長沙將兵侯」，是所起也。</span></p><p>　　九年四月戊寅，鄧弱元年。						</p><p>　　義陵</p><p><span class="inlay2">　　《集解》：徐廣曰：「一作『義陽』。」《索隱》：義陽，在汝南。</span></p><p>　　以長沙柱國侯，千五百戶。	四</p><p>　　九年九月丙子，侯吳程元年。</p><p>　　三</p><p>　　四</p><p>　　四年，侯種元年。</p><p>　　六</p><p>　　七年，侯種薨，無後，國除。皆失謚。</p><p>　　			百三十四</p><p>　　宣平</p><p><span class="inlay2">　　《索隱》：《楚漢春秋》「南宮侯張耳」，此作宣平侯敖。敖，耳子。陳平錄第時，耳已薨故也。</span></p><p>　　兵初起，張耳誅秦，為相，合諸侯兵鉅鹿，破秦定趙，為常山王。陳餘反，襲耳，棄國，與大臣歸漢，漢定趙，為王。卒，子敖嗣。其臣貫高不善，廢為侯。	四</p><p>　　九年四月，武侯張敖元年。</p><p>　　七	六</p><p>　　信平薨，子偃為魯王，國除。</p><p><span class="inlay2">　　《集解》：徐廣曰：「改封信平。」</span></p><p>　　十五</p><p>　　元年，以故魯王為南宮侯。</p><p>　　八</p><p>　　十六年，哀侯歐元年。</p><p>　　九</p><p>　　七</p><p>　　中三年，侯生元年。</p><p>　　七</p><p>　　罪，絕。</p><p>　　睢陽十八</p><p>　　元光三年，封偃孫侯廣元年。</p><p>　　十三</p><p>　　元鼎二年，侯昌元年。太初三年，侯昌為太常，乏祠，國除。</p><p>　　三</p><p>　　東陽</p><p><span class="inlay2">　　《索隱》：縣名，屬臨淮。</span></p><p>　　高祖六年，為中大夫，以河閒守擊陳豨力戰功，侯，千三百戶。	二</p><p>　　十一年十二月癸巳，武侯張相如元年。</p><p>　　七	八	十五</p><p>　　五</p><p>　　十六年，共侯殷元年。</p><p>　　三</p><p>　　後五年，戴侯安國元年。</p><p>　　三</p><p>　　十三</p><p>　　四年，哀侯彊元年。</p><p>　　建元元年，侯彊薨，無後，國除。	百十八</p><p>　　開封</p><p><span class="inlay2">　　《索隱》：縣名，屬河南。</span></p><p>　　以右司馬漢王五年初從，以中尉擊燕，定代，侯，比共侯，二千戶。	一</p><p>　　十一年十二月丙辰，閔侯陶舍元年。</p><p>　　一</p><p>　　十二年，夷侯靑元年。</p><p>　　七	八	二十三	九</p><p>　　景帝時，為丞相。</p><p>　　七</p><p>　　中三年，節侯偃元年。</p><p>　　十</p><p>　　元光五年，侯睢元年。</p><p>　　十八</p><p>　　元鼎五年，侯睢坐酎金，國除。</p><p>　　百十五</p><p>　　沛</p><p><span class="inlay2">　　《索隱》：縣名，屬沛郡。</span></p><p>　　高祖兄合陽侯劉仲子，侯。	一</p><p>　　十一年十二月癸巳，侯劉濞元年。</p><p>　　十二年十月辛丑，侯濞為吳王，國除。</p><p>　　					</p><p>　　愼陽</p><p><span class="inlay2">　　《索隱》：愼陽，屬汝南。如淳曰：「音震」。闞駰云：「合作『滇陽』，永平五年，失印更刻，遂誤而以『水』為『心』。《續漢書》作『滇陽』也。」</span></p><p>　　為淮陰舍人，告淮陰侯信反，侯，二千戶。	二</p><p>　　十一年十二月甲寅，侯欒說元年。</p><p><span class="inlay2">　　《索隱》：漢表作「樂說」。</span></p><p>　　七	八	二十二	十二</p><p>　　四</p><p>　　中六年，靖侯願之元年。</p><p>　　二十二</p><p>　　建元元年，侯買之元年。</p><p>　　元狩五年，侯買之坐鑄白金棄市，國除。</p><p>　　百三十一</p><p>　　禾成</p><p><span class="inlay2">　　《索隱》：漢志闕。</span></p><p>　　以卒漢五年初從，以郎中擊代，斬陳豨，侯，千九百戶。	二</p><p>　　十一年正月己未，孝侯公孫耳元年。</p><p><span class="inlay2">　　《索隱》：漢表「耳」作「昔」。</span></p><p>　　七	八	四</p><p>　　五年，懷侯漸元年。</p><p>　　九</p><p>　　十四年，侯漸薨，無後，國除。</p><p>　　		百十七</p><p>　　堂陽</p><p><span class="inlay2">　　《索隱》：縣名，屬鉅鹿。</span></p><p>　　以中涓從起沛，以郎入漢，以將軍擊籍，為惠侯。坐守滎陽降楚免。後復來，以郎擊籍，為上黨守，擊豨，侯，八百戶。	二</p><p>　　十一年正月己未，哀侯孫赤元年。</p><p>　　七	八</p><p>　　元年，侯德元年。</p><p>　　二十三	十二</p><p>　　中六年，侯德有罪，國除。</p><p>　　	七十七</p><p>　　祝阿</p><p><span class="inlay2">　　《索隱》：縣名，屬平原。</span></p><p>　　以客從起齧桑，以上隊將入漢，以將軍定魏太原，破井陘，屬淮陰侯，以糵度軍擊籍及攻豨，侯，八百戶。	二</p><p>　　十一年正月己未，孝侯高邑元年。</p><p>　　七	八	四</p><p>　　五年，侯成元年。</p><p>　　十四</p><p>　　後三年，侯成坐事國人過律，國除。</p><p>　　		七十四</p><p>　　長脩</p><p><span class="inlay2">　　《索隱》：縣名，屬河東。</span></p><p>　　以漢二年用御史初從出關，以內史擊諸侯，功比須昌侯，以廷尉死事，千九百戶。	二</p><p>　　十一年正月丙辰，平侯杜恬元年。</p><p><span class="inlay2">　　《集解》：一云「杜恪」。《索隱》：案位次曰「信平侯」。</span></p><p>　　二</p><p>　　五</p><p>　　三年，懷侯中元年。</p><p>　　八	四</p><p>　　十九</p><p>　　五年，侯喜元年。</p><p>　　八</p><p>　　罪絕。</p><p>　　陽平五</p><p>　　中五年，復封；侯相夫元年。</p><p>　　三十三</p><p>　　元封四年，侯相夫坐為太常與樂令無可當鄭舞人擅繇不如令，闌出函谷關，國除。</p><p>　　百八</p><p>　　江邑</p><p><span class="inlay2">　　《索隱》：漢志闕。</span></p><p>　　以漢五年為御史，用奇計徙御史大夫周昌為趙相而代之，從擊陳豨，功侯，六百戶。	二</p><p>　　十一年正月辛未，侯趙堯元年。</p><p>　　七	元年，侯堯有罪，國除。				</p><p>　　營陵</p><p><span class="inlay2">　　《索隱》：縣名，屬北海。</span></p><p>　　以漢三年為郎中，擊項羽，以將軍擊陳豨，得王黃，為侯。與高祖疏屬劉氏，世為衞尉。萬二千戶。	二</p><p>　　十一年，侯劉澤元年。</p><p>　　七	五</p><p>　　六年，侯澤為琅邪王，國除。</p><p>　　			八十八</p><p>　　土軍</p><p><span class="inlay2">　　《索隱》：包愷云：「《地理志》，西河有土軍縣。」</span></p><p>　　高祖六年為中地守，以廷尉擊陳豨，侯，千二百戶。就國，後為燕相。	二</p><p>　　十一年二月丁亥，武侯宣義元年。</p><p><span class="inlay2">　　《索隱》：案位次曰「信成侯」也。</span></p><p>　　五</p><p>　　二</p><p>　　六年，孝侯莫如元年。</p><p>　　八	二十三	二</p><p>　　十四</p><p>　　三年，康侯平元年。</p><p>　　五</p><p>　　建元六年，侯生元年。</p><p>　　八</p><p>　　元朔二年，生坐與人妻姦罪，國除。</p><p>　　百一十二</p><p>　　廣阿</p><p><span class="inlay2">　　《索隱》：縣名，屬鉅鹿。</span></p><p>　　以客從起沛，為御史，守豐二歲，擊籍，為上黨守，陳豨反，堅守，侯，千八百戶。後遷御史大夫。	二</p><p>　　十一年二月丁亥，懿侯任敖元年。</p><p>　　七	八	二</p><p>　　一</p><p>　　三年，夷侯竟元年。</p><p>　　二十</p><p>　　四年，敬侯但元年。</p><p>　　十六	四</p><p>　　建元五年，侯越元年。</p><p>　　二十一</p><p>　　元鼎二年，侯越坐為太常廟酒酸，不敬，國除。</p><p>　　八十九</p><p>　　須昌</p><p><span class="inlay2">　　《索隱》：縣名，屬東郡。</span></p><p>　　以謁者漢王元年初起漢中，雍軍塞陳，謁上，上計欲還，衍言從他道，道通，後為河閒守，陳豨反，誅都尉相如，功侯，千四百戶。	二</p><p>　　十一年二月己酉，貞侯趙衍元年。</p><p>　　七	八	十五</p><p>　　四</p><p>　　十六年，戴侯福元年。</p><p>　　四</p><p>　　後四年，侯不害元年。</p><p>　　四</p><p>　　五年，侯不害有罪，國除。</p><p>　　	百七</p><p>　　臨轅</p><p><span class="inlay2">　　《索隱》：漢志闕。</span></p><p>　　初起從為郎，以都尉守蘄城，以中尉侯，五百戶。	二</p><p>　　十一年二月乙酉，堅侯戚鰓元年。</p><p>　　四</p><p>　　三</p><p>　　五年，夷侯觸龍元年。</p><p>　　八	二十三	三</p><p>　　十三</p><p>　　四年，共侯忠元年。</p><p>　　三</p><p>　　建元四年，侯賢元年。</p><p>　　二十五</p><p>　　元鼎五年，侯賢坐酎金，國除。</p><p>　　百十六</p><p>　　汲</p><p><span class="inlay2">　　《索隱》：漢表作「伋」。伋與汲並縣名，屬河內。</span></p><p>　　高祖六年為太僕，擊代豨，有功，侯，千二百戶。為趙太傅。	二</p><p>　　十一年二月己巳，終侯公上不害元年。</p><p><span class="inlay2">　　《索隱》：公上，姓；不害，名也。</span></p><p>　　一</p><p>　　六</p><p>　　二年，夷侯武元年。</p><p>　　八	十三</p><p>　　十</p><p>　　十四年，康侯通元年。</p><p>　　十六	一</p><p>　　九</p><p>　　建元二年，侯廣德元年。</p><p>　　元光五年，廣德坐妻精大逆罪，頗連廣德，棄市，國除。</p><p>　　百二十三</p><p>　　寧陵</p><p><span class="inlay2">　　《索隱》：縣名，屬陳留。</span></p><p>　　以舍人從陳留，以郎入漢，破曹咎成皋，為上解隨馬，以都尉擊陳豨，功侯，千戶。	二</p><p>　　十一年二月辛亥，夷侯呂臣元年。</p><p>　　七	八	十</p><p>　　十三</p><p>　　十一年，戴侯射元年。</p><p>　　三</p><p>　　四年，惠侯始元年。</p><p>　　一</p><p>　　五年，侯始薨，無後，國除。</p><p>　　	七十三</p><p>　　汾陽</p><p><span class="inlay2">　　《索隱》：縣名，屬太原。</span></p><p>　　以郎中騎千人前二年從起陽夏，擊項羽，以中尉破鍾離眛，功侯。	二</p><p>　　十一年二月辛亥，侯靳彊元年。</p><p><span class="inlay2">　　《索隱》：壯侯靳強。</span></p><p>　　七	二</p><p>　　六</p><p>　　三年，共侯解元年。</p><p>　　二十三	四</p><p>　　十二</p><p>　　五年，康侯胡元年。絕。</p><p>　　江鄒十九</p><p>　　元鼎五年，侯石元年。</p><p>　　太始四年五月丁卯，侯石坐為太常，行太僕事，治嗇夫可年，益縱年，國除。</p><p>　　九十六</p><p>　　戴</p><p><span class="inlay2">　　《索隱》：戴，地名，音再。應劭云：「章帝改曰考城，在故留縣也。」</span></p><p>　　以卒從起沛，以卒開沛城門，為太公僕；以中廄令擊豨，侯，千二百戶。	二</p><p>　　十一年三月癸酉，敬侯彭祖元年。</p><p><span class="inlay2">　　《索隱》：戴敬侯秋彭祖，漢表作「祕」，音轡；又韋昭音符蔑反。今檢《史記》諸本並作「秋」。今見有姓秋氏。</span></p><p>　　七	二</p><p>　　六</p><p>　　三年，共侯悼元年。</p><p>　　七</p><p>　　十六</p><p>　　八年，夷侯安國元年。</p><p>　　十六	十六</p><p>　　元朔五年，侯安期元年。</p><p>　　十二</p><p>　　元鼎五年，侯蒙元年。</p><p>　　二十五</p><p>　　後元元年五月甲戌，坐祝詛，無道，國除。</p><p>　　百一十六</p><p>　　衍</p><p><span class="inlay2">　　《索隱》：漢志闕。</span></p><p>　　以漢二年為燕令，以都尉下楚九城，堅守燕，侯，九百戶。	二</p><p>　　十一年七月乙巳，簡侯翟盱</p><p><span class="inlay2">　　《索隱》：況于反。</span></p><p>　　元年。</p><p>　　七	三</p><p>　　二</p><p>　　四年，祗侯山元年。</p><p>　　三</p><p>　　六年，節侯嘉元年。</p><p>　　二十三	十六	二</p><p>　　建元三年，侯不疑元年。</p><p>　　十</p><p>　　元朔元年，不疑坐挾詔書論罪，國除。</p><p>　　百三十</p><p>　　平州</p><p><span class="inlay2">　　《索隱》：漢志闕。《晉書》地道記屬巴郡。</span></p><p>　　漢王四年，以燕相從擊籍，還擊荼，以故二千石將為列侯，千戶。	二</p><p>　　十一年八月甲辰，共侯昭涉掉尾元年。</p><p><span class="inlay2">　　《索隱》：昭涉，姓；掉尾，名也。</span></p><p>　　七	八	一</p><p>　　三</p><p>　　二年，戴侯福元年。</p><p>　　四</p><p>　　五年，懷侯它人元年。</p><p>　　十五</p><p>　　九年，孝侯馬童元年。</p><p>　　十四</p><p>　　二</p><p>　　後二年，侯昧元年。</p><p>　　三十三</p><p>　　元狩五年，侯昧坐行馳中更呵馳去罪，國除。</p><p>　　百十一</p><p>　　中牟</p><p><span class="inlay2">　　《索隱》：縣名，屬河南。</span></p><p>　　以卒從起沛，入漢以郎中擊布，功侯，二千三百戶。始高祖微時，有急，給高祖一馬，故得侯。	一</p><p>　　十二年十月乙未，共侯單父聖元年。</p><p><span class="inlay2">　　《索隱》：漢表作「單父左車。」</span></p><p>　　七	八	七</p><p>　　五</p><p>　　八年，敬侯繒元年。</p><p>　　十一</p><p>　　十三年，戴侯終根元年。</p><p>　　十六	十</p><p>　　元光五年，侯舜元年。</p><p>　　十八</p><p>　　元鼎五年，侯舜坐酎金，國除。</p><p>　　百二十五</p><p>　　邔</p><p><span class="inlay2">　　《集解》：《漢書音義》曰：「音巨己反」。《索隱》：邔，縣名，屬南郡。《漢書音義》音其己反。周成雜字解詁云：「邔音跽。」</span></p><p>　　以故羣盜長為臨江將，已而為漢擊臨江王及諸侯，破布，功侯，千戶。	十二年十月戊戌，莊侯黃極中元年。	七	八	十一</p><p>　　九</p><p>　　十二年，慶侯榮盛元年。</p><p>　　三</p><p>　　後五年，共侯明元年。</p><p>　　十六	十六</p><p>　　元朔五年，侯遂元年。</p><p>　　八</p><p>　　元鼎元年，遂坐賣宅縣官故貴，國除。</p><p>　　百十三</p><p>　　博陽</p><p><span class="inlay2">　　《索隱》：縣名，屬彭城。</span></p><p>　　以卒從起豐，以隊卒入漢，擊籍成皋，有功，為將，布反，定吳郡，侯，千四百戶。	一</p><p>　　十二年十月辛丑，節侯周聚元年。</p><p>　　七	八	八</p><p>　　十五</p><p>　　九年，侯𦮗元年。</p><p>　　十一</p><p>　　中五年，侯𦮗奪爵一級，國除。</p><p>　　	五十三</p><p>　　陽義</p><p><span class="inlay2">　　《集解》：徐廣曰：「一作『羨』。」《索隱》：漢表「義」作「羨」也。陽羨，縣屬丹陽。</span></p><p>　　以荆令尹漢王五年初從，擊鍾離眛及陳公利幾，破之，徙為漢大夫，從至陳，取韓信，還為中尉，從擊布，功侯，二千戶。	一</p><p>　　十二年十月壬寅，定侯靈常元年。</p><p>　　七	六</p><p>　　二</p><p>　　七年，共侯賀元年。</p><p>　　六</p><p>　　七年，哀侯勝元年。</p><p>　　六</p><p>　　十二年，侯勝薨，無後，國除。</p><p>　　		百十九</p><p>　　下相</p><p><span class="inlay2">　　《索隱》：縣名，屬臨淮。</span></p><p>　　以客從起沛，用兵從擊破齊田解軍，以楚丞相堅守彭城，距布軍，功侯，二千戶。	一</p><p>　　十二年十月己酉，莊侯冷耳元年。</p><p>　　七	八	二</p><p>　　二十一</p><p>　　三年侯愼元年</p><p>　　二</p><p>　　三年三月，侯愼反，國除。</p><p>　　	八十五</p><p>　　德</p><p><span class="inlay2">　　《索隱》：漢志闕；表在濟南。</span></p><p>　　以代頃王子侯。頃王，吳王濞父也；廣，濞之弟也。	一</p><p>　　十二年十一月庚辰，哀侯劉廣元年。</p><p>　　七	二</p><p>　　六</p><p>　　三年，頃侯通元年。</p><p>　　二十三	五</p><p>　　十一</p><p>　　六年，侯齕元年。</p><p>　　二十七</p><p>　　元鼎四年，侯何元年。</p><p>　　一</p><p>　　元鼎五年，侯何坐酎金，國除。</p><p>　　百二十七</p><p>　　高陵</p><p><span class="inlay2">　　《索隱》：高陵，縣，志屬琅邪也。</span></p><p>　　以騎司馬漢王元年從起廢丘，以都尉破田橫、龍且，追籍至東城，以將軍擊布，九百戶。	一</p><p>　　十二年十二月丁亥，圉侯王周元年。</p><p><span class="inlay2">　　《索隱》：漢表作「王虞人」。</span></p><p>　　七	二</p><p>　　六</p><p>　　三年，惠侯幷弓元年。</p><p>　　十二</p><p>　　十一</p><p>　　十三年，侯行元年。</p><p>　　二</p><p>　　三年，反，國除。</p><p>　　	九十二</p><p>　　期思</p><p><span class="inlay2">　　《索隱》：縣名，屬汝南。</span></p><p>　　淮南王布中大夫，有郄，上書告布反，侯，二千戶。布盡殺其宗族。	一</p><p>　　十二年十二月癸卯，康侯賁赫元年。</p><p><span class="inlay2">　　《索隱》：賁，姓。音肥，又如字。</span></p><p>　　七	八	十三</p><p>　　十四年，赫薨，無後，國除。</p><p>　　		百三十二</p><p>　　穀陵</p><p><span class="inlay2">　　《索隱》：漢志闕。</span></p><p>　　以卒從，前二年起柘，擊籍，定代，為將軍，功侯。	一</p><p>　　十二年正月乙丑，定侯馮谿元年。</p><p><span class="inlay2">　　《索隱》：表作「馮谿」。</span></p><p>　　七	八	六</p><p>　　十七</p><p>　　七年，共侯熊元年。</p><p>　　二</p><p>　　二</p><p>　　三年，隱侯卬元年。</p><p>　　十二</p><p>　　五年，獻侯解元年。</p><p>　　三</p><p>　　建元四年，侯偃元年。</p><p>　　百五</p><p>　　戚</p><p><span class="inlay2">　　《索隱》：漢志闕。晉地道記屬東海。</span></p><p>　　以都尉漢二年初起櫟陽，攻廢丘，破之，因擊項籍，別屬韓信破齊軍，攻臧荼，遷為將軍，擊信，侯，千戶。	一</p><p>　　十二年十二月癸卯，圉侯季必元年。</p><p><span class="inlay2">　　《索隱》：案：灌嬰傳，重泉人；作「李」，誤也。</span></p><p>　　七	八	三</p><p>　　二十</p><p>　　四年，齊侯班元年。</p><p>　　十六	二</p><p>　　建元三年，侯信成元年。</p><p>　　二十</p><p>　　元狩五年，侯信成坐為太常，縱丞相侵神道壖，不敬，國除。</p><p>　　九十</p><p>　　壯</p><p><span class="inlay2">　　《集解》：徐廣曰：一作『莊』。」《索隱》：徐廣云一作「莊」。漢表作「嚴」。</span></p><p>　　以楚將漢王三年降，起臨濟，以郎中擊籍、陳豨，功侯，六百戶。	一</p><p>　　十二年正月乙丑，敬侯許倩元年。</p><p><span class="inlay2">　　《索隱》：壯敬侯許猜。猜音偲。</span></p><p>　　七	八	二十三	一</p><p>　　十五</p><p>　　二年，共侯恢元年。</p><p>　　一</p><p>　　建元二年，殤侯則元年。</p><p>　　九</p><p>　　元光五年，侯廣宗元年。</p><p>　　十五</p><p>　　元鼎元年，侯廣宗坐酎金，國除。</p><p>　　百十二</p><p>　　成陽</p><p><span class="inlay2">　　《索隱》：縣名，屬汝南。</span></p><p>　　以魏郎漢王二年從起陽武，擊籍，屬魏豹，豹反，屬相國彭越，以太原尉定代，侯，六百戶。	一</p><p>　　十二年正月乙酉，定侯意</p><p><span class="inlay2">　　《索隱》：成陽定侯奚意。</span></p><p>　　元年。</p><p>　　七	八	十</p><p>　　十三</p><p>　　十一年，侯信元年。</p><p>　　十六	建元元年，侯信罪鬼薪，國除。	百一十</p><p>　　桃</p><p><span class="inlay2">　　《索隱》：縣名，屬信都。</span></p><p>　　以客從漢王二年從起定陶，以大謁者擊布，侯，千戶。為淮陰守。項氏親也，賜姓。	一</p><p>　　十二年三月丁巳，安侯劉襄元年。</p><p>　　七	一</p><p>　　奪，絕。</p><p>　　七</p><p>　　二年，復封襄。</p><p>　　九</p><p>　　十四</p><p>　　十年，哀侯舍元年。</p><p>　　十六</p><p>　　景帝時，為丞相。</p><p>　　十三</p><p>　　建元元年，厲侯申元年。</p><p>　　十五</p><p>　　元朔二年，侯自為元年。</p><p>　　元鼎五年，侯自為坐酎金，國除。</p><p>　　百三十五</p><p>　　高梁</p><p><span class="inlay2">　　《索隱》：漢志闕。</span></p><p>　　食其，兵起以客從擊破秦，以列侯入漢，還定諸侯，常使約和諸侯列卒兵聚，侯，功比平侯嘉；以死事，子疥襲食其功侯，九百戶。	一</p><p>　　十二年三月丙寅，共侯酈疥元年。</p><p>　　七	八	二十三	十六	八</p><p>　　元光三年，侯勃元年。</p><p>　　十</p><p>　　元狩元年，坐詐詔衡山王取金，當死，病死，國除。</p><p>　　六十六</p><p>　　紀</p><p><span class="inlay2">　　《索隱》：漢志闕。</span></p><p>　　以中涓從起豐，以騎將入漢，以將軍擊籍，後攻盧綰，侯，七百戶。	一</p><p>　　十二年六月壬辰，匡侯陳倉元年。</p><p>　　七	二</p><p>　　六</p><p>　　三年，夷侯開元年。</p><p>　　十七</p><p>　　六</p><p>　　後二年，侯陽元年。</p><p>　　二</p><p>　　三年，陽反，國除。</p><p>　　	八十</p><p>　　甘泉</p><p><span class="inlay2">　　《集解》：徐廣曰：「一作『景』。」《索隱》：案：志甘泉闕，疑甘泉是甘水。漢表作「景侯」也。</span></p><p>　　以車司馬漢王元年初從起高陵，屬劉賈，以都尉從軍，侯。	一</p><p>　　十二年六月壬辰，侯王竟</p><p><span class="inlay2">　　《索隱》：壯侯王競。</span></p><p>　　元年。</p><p>　　六</p><p>　　一</p><p>　　七年，戴侯莫搖元年。</p><p>　　八	十</p><p>　　十三</p><p>　　十一年，侯嫖</p><p><span class="inlay2">　　《索隱》：匹妙反。《漢書》作「●」，許孕反。《說文》：「●，悅也。」元年。</span></p><p>　　九</p><p>　　十年，侯嫖有罪，國除。</p><p>　　	百六</p><p>　　煮棗</p><p><span class="inlay2">　　《索隱》：徐廣云：「在宛句」。</span></p><p>　　以越連敖從起豐，別以郎將入漢，擊諸侯，以都尉侯，九百戶。	一</p><p><span class="inlay2">　　十二年六月壬辰，靖侯赤《索隱》：煮棗端侯棘朱。漢表作「端侯革朱」，革音棘，亦作「束」，誤也。棘，姓，蓋子成之後也。元年。</span></p><p>　　七	八	一</p><p>　　二十二</p><p>　　二年，赤子康侯武元年。</p><p>　　八</p><p>　　中二年，侯昌元年。</p><p>　　二</p><p>　　中四年，有罪，國除。</p><p>　　	七十五</p><p>　　張</p><p><span class="inlay2">　　《索隱》：縣名，屬廣平。</span></p><p>　　以中涓騎從起豐，以郎將入漢，從擊諸侯，七百戶。	一</p><p>　　十二年六月壬辰，節侯毛澤元年。</p><p><span class="inlay2">　　《索隱》：毛澤之，亦作「釋之」也。</span></p><p>　　七	八	十</p><p>　　二</p><p>　　十一年，夷侯慶元年。</p><p>　　十一</p><p>　　十三年，侯舜元年。</p><p>　　十二</p><p>　　中六年，侯舜有罪，國除。</p><p>　　	七十九</p><p>　　鄢陵</p><p><span class="inlay2">　　《索隱》：縣名，屬潁川。</span></p><p>　　以卒從起豐，入漢，以都尉擊籍、荼，侯，七百戶。	一</p><p>　　十二年中，莊侯朱濞元年。</p><p>　　七	三</p><p>　　五</p><p>　　四年，恭侯慶元年。</p><p>　　六</p><p>　　七年，恭侯慶薨，無後，國除。</p><p>　　		五十二</p><p>　　菌</p><p><span class="inlay2">　　《集解》：徐廣曰：「一作『鹵』。」《索隱》：漢志闕。菌音求隕反。徐作「鹵」，音魯。又作「齒」。</span></p><p>　　以中涓前元年從起單父，不入關，以擊籍、布、燕王綰，得南陽，侯，二千七百戶。	一</p><p>　　十二年，莊侯張平元年。</p><p>　　七	四</p><p>　　四</p><p>　　五年，侯勝元年。</p><p>　　三</p><p>　　四年，侯勝有罪，國除。</p><p>　　		四十八</p><p><br/><br/><span class="inlay2">　【《索隱》述贊】：聖賢影響，風雲潛契。高祖膺籙，功臣命世。起沛入秦，憑謀仗計。紀勳書爵，河盟山誓。蕭曹輕重，絳灌權勢。咸就封國，或萌罪戾。仁賢者祀，昏虐者替。永監前脩，良慚固蔕。</span></p></div></c-box>
</body>
</html>
