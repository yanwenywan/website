
<!DOCTYPE html>

<html lang="en">
<head>
<meta charset="utf-8"/>
<meta content="width=device-width, initial-scale=1.0" name="viewport"/>
<link href="/shenhai/style/DragonIconGreen.png" rel="shortcut icon" type="image/png"/>
<link href="/shenhai/style/style.css" rel="stylesheet"/>
<script defer="" src="/shenhai/js/format.js"></script>
<title> 史記三家注 </title>
</head>
<body>
<c-box>
<header>
<h2>史記卷一百二十一·儒林列傳第六十一
</h2>
</header>
<div class="juanku">
<div><a href="../">返</a></div>
<div><a href="120.html">右</a></div>
<div><a href="122.html">左</a></div>
</div>
<div class="juan"><h2>史記卷一百二十一</h2></div><div class="juan"><h2>儒林列傳第六十一</h2><p><span class="inlay2">　　《正義》：姚承云：「儒謂博士，為儒雅之林，綜理古文，宣明舊藝，咸勸儒者，以成王化者也。」</span></p><p>　　太史公曰：余讀功令，<span class="inlay1"><span class="number">一</span></span>至於廣厲學官之路，<span class="inlay1">孫守真按：厲=勵，字形結構換部首。單字想複詞：獎勵。廣大，同義複詞。廣厲=大開=厚獎。</span>未嘗不廢書而歎也。曰：嗟乎！夫周室衰而《關雎》作，幽厲微而禮樂壞，諸侯恣行，政由彊國。故孔子閔王路廢而邪道興，<span class="inlay1">孫守真按：相對位置有相關字義+單字想複詞：道路，同義複詞。抽換字面爾。</span>於是論次《詩》《書》，修起禮樂。適齊聞《韶》，三月不知肉味。自衞返魯，然後樂正，《雅》《頌》各得其所。<span class="inlay1"><span class="number">二</span></span>世以混濁莫能用，<span class="inlay1">孫守真按：不見題目只見關鍵字：看到「以」，要想到：倒序重組：以世混濁，賓語置前。</span>是以仲尼干七十餘君<span class="inlay1"><span class="number">三</span></span>無所遇，曰「苟有用我者，期月而已矣」。西狩獲麟，曰「吾道窮矣」。故因史記作《春秋》，以當王法，其辭微而指博，後世學者多錄焉。<span class="inlay1"><span class="number">四</span></span></p><p><span class="inlay2">　<span class="inlay1"><span class="number">一</span></span>《索隱》：案：謂學者課功著之於令，卽今學令是也。</span></p><p><span class="inlay2">　<span class="inlay1"><span class="number">二</span></span>《正義》：鄭玄云：「魯哀公十一年。是時道衰樂廢，孔子還，修正之，故雅頌各得其所也。」</span></p><p><span class="inlay2">　<span class="inlay1"><span class="number">三</span></span>《索隱》：案：後之記者失辭也。案《家語》等說，云孔子歷聘諸國，莫能用，謂周、鄭、齊、宋、曹、衞、陳、楚、杞、莒、匡等。縱歷小國，亦無七十餘國也。</span></p><p><span class="inlay2">　<span class="inlay1"><span class="number">四</span></span>《集解》：徐廣曰：「錄，一作『繆』。」</span></p><p>　　自孔子卒後，七十子之徒散游諸侯，大者為師傅卿相，<span class="inlay1"><span class="number">一</span></span>小者友敎士大夫，或隱而不見。故子路居衞，<span class="inlay1"><span class="number">二</span></span>子張居陳，<span class="inlay1"><span class="number">三</span></span>澹臺子羽居楚，<span class="inlay1"><span class="number">四</span></span>子夏居西河，<span class="inlay1"><span class="number">五</span></span>子貢終於齊。<span class="inlay1"><span class="number">六</span></span>如田子方、段干木、吳起、禽滑釐之屬，皆受業於子夏之倫，為王者師。是時獨魏文侯好學。後陵遲以至于始皇，天下並爭於戰國，懦術旣絀焉，然齊魯之閒，學者獨不廢也。於威、宣之際，孟子、荀卿之列，咸遵夫子之業而潤色之，以學顯於當世。</p><p><span class="inlay2">　<span class="inlay1"><span class="number">一</span></span>《索隱》：案：子夏為魏文侯師。子貢為齊、魯聘吳、越，蓋亦卿也。而宰予亦仕齊為卿。餘未聞也。</span></p><p><span class="inlay2">　<span class="inlay1"><span class="number">二</span></span>《集解》：案：《仲尼弟子列傳》子路死於衞，時孔子尚存也。</span></p><p><span class="inlay2">　<span class="inlay1"><span class="number">三</span></span>《正義》：今陳州。</span></p><p><span class="inlay2">　<span class="inlay1"><span class="number">四</span></span>《正義》：今蘇州城南五里有澹臺湖，湖北有澹臺。</span></p><p><span class="inlay2">　<span class="inlay1"><span class="number">五</span></span>《正義》：今汾州。</span></p><p><span class="inlay2">　<span class="inlay1"><span class="number">六</span></span>《正義》：今靑州。</span></p><p>　　及至秦之季世，焚詩書，阬術士，<span class="inlay1"><span class="number">一</span></span>六蓺從此缺焉。陳涉之王也，而魯諸儒持孔氏之禮器往歸陳王。於是孔甲為陳涉博士，<span class="inlay1"><span class="number">二</span></span>卒與涉俱死。陳涉起匹夫，驅瓦合適戍，<span class="inlay1"><span class="number">三</span></span>旬月以王楚，不滿半歲竟滅亡，其事至微淺，然而縉紳先生之徒負孔子禮器往委質為臣者，何也？以秦焚其業，積怨而發憤于陳王也。</p><p><span class="inlay2">　<span class="inlay1"><span class="number">一</span></span>《正義》：顏云：「今新豐縣溫湯之處號愍儒鄕。溫湯西南三里有馬谷，谷之西岸有阬，古相傳以為秦阬儒處也。衞宏《詔定古文尚書序》云『秦旣焚書，恐天下不從所改更法，而諸生到者拜為郎，前後七百人，乃密種瓜於驪山陵谷中溫處，瓜實成，詔博士諸生說之。人言不同，乃令就視。為伏機，諸生賢儒皆至焉，方相難不決，因發機，從上塡之以土，皆壓，終乃無聲』也。」</span></p><p><span class="inlay2">　<span class="inlay1"><span class="number">二</span></span>《集解》：徐廣曰：「孔子八世孫，名鮒字甲也。」</span></p><p><span class="inlay2">　<span class="inlay1"><span class="number">三</span></span>《索隱》：上音丁革反。</span></p><p>　　及高皇帝誅項籍，舉兵圍魯，魯中諸儒尚講誦習禮樂，弦歌之音不絕，豈非聖人之遺化，好禮樂之國哉？故孔子在陳，曰「歸與歸與！吾黨之小子狂簡，斐然成章，不知所以裁之」。夫齊魯之閒於文學，自古以來，其天性也。故漢興，然後諸儒始得脩其經蓺，講習大射鄕飲之禮。叔孫通作漢禮儀，因為太常，諸生弟子共定者，咸為選首，於是喟然歎興於學。然尚有干戈，平定四海，<span class="inlay1"><span class="number">一</span></span>亦未暇遑庠序之事也。孝惠、呂后時，公卿皆武力有功之臣。孝文時頗徵用，<span class="inlay1"><span class="number">二</span></span>然孝文帝本好刑名之言。及至孝景，不任儒者，而竇太后又好黃老之術，故諸博士具官待問，未有進者。<span class="inlay1">孫守真按：具備，同義複詞，單字想複詞：聊備一格。</span></p><p><span class="inlay2">　<span class="inlay1"><span class="number">一</span></span>《正義》：顏云：「陳豨、盧綰、韓信、黥布之徒相次反叛，征討也。」</span></p><p><span class="inlay2">　<span class="inlay1"><span class="number">二</span></span>《正義》：言孝文稍用文學之士居位。</span></p><p>　　及今上卽位，趙綰、王臧之屬明儒學，而上亦鄕之，於是招方正賢良文學之士。自是之後，言《詩》於魯則申培公，<span class="inlay1"><span class="number">一</span></span>於齊則轅固生，<span class="inlay1"><span class="number">二</span></span>於燕則韓太傅。<span class="inlay1"><span class="number">三</span></span>言《尚書》自濟南伏生。<span class="inlay1"><span class="number">四</span></span>言《禮》自魯高堂生。<span class="inlay1"><span class="number">五</span></span>言《易》自菑川田生。言《春秋》於齊魯自胡毋生，<span class="inlay1"><span class="number">六</span></span>於趙自董仲舒。及竇太后崩，武安侯田蚡為丞相，絀黃老、刑名百家之言，延文學儒者數百人，而公孫弘以《春秋》白衣為天子三公，<span class="inlay1"><span class="number">七</span></span>封以平津侯。天下之學士靡然鄕風矣。</p><p><span class="inlay2">　<span class="inlay1"><span class="number">一</span></span>《集解》：徐廣曰：「一作『陪』。」韋昭曰：「培，申公名，音扶尤反。」　《索隱》：徐廣云「培，一作『陪』，音裴」。韋昭曰「培，申公之名，音浮」。<span class="inlay1">孫守真按：培→涪，故音亦同「浮」。字形結構兼音義·聲音變化的關係。</span>鄒氏音普來反也。</span></p><p><span class="inlay2">　<span class="inlay1"><span class="number">二</span></span>《正義》：申，轅，姓；培，固，名；公，生，其處號也。</span></p><p><span class="inlay2">　<span class="inlay1"><span class="number">三</span></span>《索隱》：韓嬰也。為常山王太傅也。</span></p><p><span class="inlay2">　<span class="inlay1"><span class="number">四</span></span>《索隱》：按：張華云名勝，《漢紀》云字子賤。</span></p><p><span class="inlay2">　<span class="inlay1"><span class="number">五</span></span>《索隱》：謝承云「秦氏季代有魯人高堂伯」，則「伯」是其字。云「生」者，自漢已來儒者皆號「生」，亦「先生」省字呼之耳。</span></p><p><span class="inlay2">　<span class="inlay1"><span class="number">六</span></span>《索隱》：毋音無。胡毋，姓。字子都。</span></p><p><span class="inlay2">　<span class="inlay1"><span class="number">七</span></span>《集解》：徐廣曰：「一云『自齊為天子三公』。」</span></p><p><br/>　　公孫弘為學官，悼道之鬱滯，乃請曰：「丞相御史言：<span class="inlay1"><span class="number">一</span></span>制曰『蓋聞導民以禮，風之以樂。<span class="inlay1">孫守真按：不見題目只見關鍵字：看到「以」，要想到：倒序重組：以樂風之。先抓動詞：以、風。</span>婚姻者，居屋之大倫也。今禮廢樂崩，朕甚愍焉。故詳延天下方正博聞之士，<span class="inlay1">孫守真按：1.詳=洋，字形結構換部首；詳延=廣延=大招。2.單字想複詞：周詳、周遍，同義複詞。</span>咸登諸朝。其令禮官勸學，講議洽聞興禮，以為天下先。太常議，與博士弟子，崇鄕里之化，以廣賢材焉』。謹與太常臧、<span class="inlay1"><span class="number">二</span></span>博士平等議曰：聞三代之道，鄕里有敎，夏曰校，<span class="inlay1"><span class="number">三</span></span>殷曰序，<span class="inlay1"><span class="number">四</span></span>周曰庠。<span class="inlay1"><span class="number">五</span></span>其勸善也，顯之朝廷；其懲惡也，加之刑罰。故敎化之行也，建首善自京師始，由內及外。今陛下昭至德，開大明，配天地，本人倫，勸學脩禮，崇化厲賢，以風四方，太平之原也。古者政敎未洽，不備其禮，請因舊官而興焉。為博士官置弟子五十人，復其身。太常擇民年十八已上，儀狀端正者，補博士弟子。郡國縣道邑有好文學，敬長上，肅政敎，順鄕里，出入不悖所聞者，令相長丞上屬所二千石，<span class="inlay1"><span class="number">六</span></span>二千石謹察可者，當與計偕，詣太常，<span class="inlay1"><span class="number">七</span></span>得受業如弟子。一歲皆輒試，能通一蓺以上，補文學掌故缺；其高弟可以為郎中者，太常籍奏。卽有秀才異等，輒以名聞。其不事學若下材及不能通一蓺，輒罷之，而請諸不稱者罰。臣謹案詔書律令下者，明天人分際，通古今之義，文章《爾雅》，訓辭深厚，<span class="inlay1"><span class="number">八</span></span>恩施甚美。小吏淺聞，不能究宣，無以明布諭下。治禮次治掌故，<span class="inlay1"><span class="number">九</span></span>以文學禮義為官，遷留滯。請選擇其秩比二百石以上，及吏百石通一蓺以上，補左右內史、<span class="inlay1"><span class="number">一〇</span></span>大行卒史；比百石已下，補郡太守卒史：皆各二人，邊郡一人。先用誦多者，若不足，乃擇掌故補中二千石屬，<span class="inlay1"><span class="number">一一</span></span>文學掌故補郡屬，<span class="inlay1"><span class="number">一二</span></span>備員。請著功令。佗如律令。」制曰：「可。」自此以來，則公卿大夫士吏斌斌多文學之士矣。</p><p><span class="inlay2">　<span class="inlay1"><span class="number">一</span></span>《正義》：自此以下，皆弘奏請之辭。</span></p><p><span class="inlay2">　<span class="inlay1"><span class="number">二</span></span>《集解》：《漢書·百官表》孔臧也。</span></p><p><span class="inlay2">　<span class="inlay1"><span class="number">三</span></span>《正義》：校，敎也。可敎道蓺也。</span></p><p><span class="inlay2">　<span class="inlay1"><span class="number">四</span></span>《正義》：序，舒也。言舒禮敎。</span></p><p><span class="inlay2">　<span class="inlay1"><span class="number">五</span></span>《正義》：庠，詳也。言詳審經典。</span></p><p><span class="inlay2">　<span class="inlay1"><span class="number">六</span></span>《索隱》：上時兩反。屬音燭。屬，委也。所二千石，謂於所部之郡守相。</span></p><p><span class="inlay2">　<span class="inlay1"><span class="number">七</span></span>《索隱》：計，計吏也。偕，俱也。謂令與計吏俱詣太常也。</span></p><p><span class="inlay2">　<span class="inlay1"><span class="number">八</span></span>《索隱》：謂詔書文章雅正，訓辭深厚也。</span></p><p><span class="inlay2">　<span class="inlay1"><span class="number">九</span></span>《集解》：徐廣曰：「一云『次治禮學掌故』。」</span></p><p><span class="inlay2">　<span class="inlay1"><span class="number">一〇</span></span>《正義》：案：左右內史後改為左馮翊、右扶風。</span></p><p><span class="inlay2">　<span class="inlay1"><span class="number">一一</span></span>《索隱》：蘇林曰；「屬亦曹吏，今縣官文書解云『屬某甲』。」</span></p><p><span class="inlay2">　<span class="inlay1"><span class="number">一二</span></span>《索隱》：如淳云：「漢儀弟子射策，甲科百人補郎中，乙科二百人補太子舍人，皆秩比二百石；次郡國文學，秩百石也。」</span></p><p><br/>　　申公者，魯人也。高祖過魯，申公以弟子從師入見<span class="inlay1"><span class="number">一</span></span>高祖于魯南宮。<span class="inlay1"><span class="number">二</span></span>呂太后時，申公游學長安，與劉郢同師。<span class="inlay1"><span class="number">三</span></span>已而郢為楚王，令申公傅其太子戊。<span class="inlay1"><span class="number">四</span></span>戊不好學，疾申公。及王郢卒，戊立為楚王，胥靡申公。<span class="inlay1"><span class="number">五</span></span>申公恥之，歸魯，退居家敎，終身不出門，復謝絕賓客，獨王命召之乃往。<span class="inlay1"><span class="number">六</span></span>弟子自遠方至受業者百餘人。申公獨以詩經為訓以敎，無傳（疑），疑者則闕不傳。<span class="inlay1"><span class="number">七</span></span></p><p><span class="inlay2">　<span class="inlay1"><span class="number">一</span></span>《索隱》：按：《漢書》云「申公少與楚元王俱事齊人浮丘伯，受詩」。</span></p><p><span class="inlay2">　<span class="inlay1"><span class="number">二</span></span>《正義》：《括地志》云：「泮宮在兗州曲阜縣西南二百里魯城內宮之內。鄭云泮之言半也，其制半於天子之璧雍。」</span></p><p><span class="inlay2">　<span class="inlay1"><span class="number">三</span></span>《索隱》：案：《漢書》云「呂太后時，浮丘伯在長安，申公與元王郢客俱卒學」也。</span></p><p><span class="inlay2">　<span class="inlay1"><span class="number">四</span></span>《集解》：徐廣曰：「楚元王劉交以文帝元年薨，子夷王郢立，四歲薨，子戊立。郢以呂后二年封上邽侯，文帝元年立為楚王。」</span></p><p><span class="inlay2">　<span class="inlay1"><span class="number">五</span></span>《集解》：徐廣曰：「腐刑。」</span></p><p><span class="inlay2">　<span class="inlay1"><span class="number">六</span></span>《集解》：徐廣曰：「魯恭王也。」</span></p><p><span class="inlay2">　<span class="inlay1"><span class="number">七</span></span>《索隱》：謂申公不作詩傳，但敎授，有疑則闕耳。</span></p><p>　　蘭陵王臧旣受詩，以事孝景帝為太子少傅，免去。今上初卽位，臧迺上書宿衞上，累遷，一歲中為郎中令。及代趙綰亦嘗受詩申公，綰為御史大夫。綰、臧請天子，欲立明堂以朝諸侯，不能就其事，乃言師申公。於是天子使使束帛加璧安車駟馬迎申公，弟子二人乘軺傳從。<span class="inlay1"><span class="number">一</span></span>至，見天子。天子問治亂之事，申公時已八十餘，老，對曰：「為治者不在多言，顧力行何如耳。」是時天子方好文詞，見申公對，默然。然已招致，則以為太中大夫，舍魯邸，議明堂事。太皇竇太后好《老子》言，不說儒術，得趙綰、王臧之過以讓上，上因廢明堂事，盡下趙綰、王臧吏，後皆自殺。申公亦疾免以歸，數年卒。</p><p><span class="inlay2">　<span class="inlay1"><span class="number">一</span></span>《集解》：徐廣曰：「馬車。」</span></p><p>　　弟子為博士者十餘人：孔安國至臨淮太守，<span class="inlay1"><span class="number">一</span></span>周霸至膠西內史，夏寬至城陽內史，碭魯賜至東海太守，蘭陵繆生<span class="inlay1"><span class="number">二</span></span>至長沙內史，徐偃為膠西中尉，鄒人闕門慶忌<span class="inlay1"><span class="number">三</span></span>為膠東內史。其治官民皆有廉節，稱其好學。<span class="inlay1">孫守真按：其=綦，字形結構換部首耳。</span>學官弟子行雖不備，而至於大夫、郎中、掌故以百數。言《詩》雖殊，多本於申公。</p><p><span class="inlay2">　<span class="inlay1"><span class="number">一</span></span>《集解》：徐廣曰：「孔鮒之弟子襄為惠帝博士，遷為長沙太傅，生忠，忠生武及安國。安國為博士，臨淮太守。」</span></p><p><span class="inlay2">　<span class="inlay1"><span class="number">二</span></span>《索隱》：繆音亡救反。繆氏出蘭陵。一音穆。所謂穆生，為楚元王所禮也。</span></p><p><span class="inlay2">　<span class="inlay1"><span class="number">三</span></span>《集解》：《漢書音義》曰：「姓闕門，名慶忌。」</span></p><p><br/>　　淸河王太傅轅固生者，齊人也。以治詩，孝景時為博士。與黃生爭論景帝前。黃生曰：「湯武非受命，乃弒也。」轅固生曰：「不然。夫桀紂虐亂，天下之心皆歸湯武，湯武與天下之心而誅桀紂，<span class="inlay1">孫守真按：先抓動詞：與，單字想複詞：同，「黨與」之與，黨同也。</span>桀紂之民不為之使而歸湯武，湯武不得已而立，非受命為何？」黃生曰：「冠雖敝，必加於首；履雖新，必關於足。<span class="inlay1">孫守真按：字形結構兼音義·同音通假：關（丱聲）=貫（毌聲），單字想複詞：貫穿，同義複詞。</span>何者，上下之分也。今桀紂雖失道，然君上也；湯武雖聖，臣下也。夫主有失行，臣下不能正言匡過以尊天子，反因過而誅之，代立踐南面，非弒而何也？」轅固生曰：「必若所云，是高帝代秦卽天子之位，非邪？」於是景帝曰：「食肉不食馬肝，<span class="inlay1"><span class="number">一</span></span>不為不知味；言學者無言湯武受命，<span class="inlay1">孫守真按：二「言」字，言論，同義複詞。亦即下文「明」字也，抽換字面爾，相對位置有相關字義。</span>不為愚。」遂罷。是後學者莫敢明受命放殺者。</p><p><span class="inlay2">　<span class="inlay1"><span class="number">一</span></span>《正義》：《論衡》云：「氣熱而毒盛，故食馬肝殺人。又盛夏馬行多渴死，殺氣為毒也。」</span></p><p>　　竇太后好《老子》書，召轅固生問《老子》書。固曰：「此是家人言耳。」<span class="inlay1"><span class="number">一</span></span>太后怒曰：「安得司空城旦書乎？」<span class="inlay1"><span class="number">二</span></span>乃使固入圈刺豕。景帝知太后怒而固直言無罪，乃假固利兵，下圈刺豕，正中其心，一刺，豕應手而倒。太后默然，無以復罪，罷之。居頃之，景帝以固為廉直，拜為淸河王太傅。<span class="inlay1"><span class="number">三</span></span>久之，病免。</p><p><span class="inlay2">　<span class="inlay1"><span class="number">一</span></span>《索隱》：此家人言耳。服虔云：「如家人言也。」案：《老子》道德篇近而觀之，理國理身而已，故言此家人之言也。</span></p><p><span class="inlay2">　<span class="inlay1"><span class="number">二</span></span>《集解》：徐廣曰：「司空，主刑徒之官也。」駰案：《漢書音義》曰「道家以儒法為急，比之於律令」。</span></p><p><span class="inlay2">　<span class="inlay1"><span class="number">三</span></span>《集解》：徐廣曰：「哀王乘也。」</span></p><p>　　今上初卽位，復以賢良徵固。諸諛儒多疾毀固，曰「固老」，罷歸之。時固已九十餘矣。固之徵也，薛人公孫弘亦徵，<span class="inlay1"><span class="number">一</span></span>側目而視固。固曰：「公孫子，務正學以言，無曲學以阿世！」自是之後，齊言詩皆本轅固生也。諸齊人以詩顯貴，皆固之弟子也。</p><p><span class="inlay2">　<span class="inlay1"><span class="number">一</span></span>《集解》：徐廣曰：「薛縣在菑川。」</span></p><p><br/>　　韓生者，<span class="inlay1"><span class="number">一</span></span>燕人也。孝文帝時為博士，景帝時為常山王太傅。<span class="inlay1"><span class="number">二</span></span>韓生推詩之意而為《內外傳》數萬言，其語頗與齊魯閒殊，然其歸一也。淮南賁生<span class="inlay1"><span class="number">三</span></span>受之。自是之後，而燕趙閒言《詩》者由韓生。韓生孫商為今上博士。</p><p><span class="inlay2">　<span class="inlay1"><span class="number">一</span></span>《集解》：《漢書》曰：「名嬰。」</span></p><p><span class="inlay2">　<span class="inlay1"><span class="number">二</span></span>《集解》：徐廣曰：「憲王舜也。」</span></p><p><span class="inlay2">　<span class="inlay1"><span class="number">三</span></span>《索隱》：賁音肥。</span></p><p><br/><br/>　　伏生者，<span class="inlay1"><span class="number">一</span></span>濟南人也。故為秦博士。孝文帝時，欲求能治《尚書》者，天下無有，乃聞伏生能治，欲召之。是時伏生年九十餘，老，不能行，於是乃詔太常使掌故朝錯往受之。<span class="inlay1">孫守真按：朝錯=鼂錯，朝=鼂=晁均有日也。</span>秦時焚書，伏生壁藏之。其後兵大起，流亡，漢定，伏生求其書，亡數十篇，獨得二十九篇，卽以敎于齊魯之閒。學者由是頗能言《尚書》，諸山東大師無不涉《尚書》以敎矣。<span class="inlay1">孫守真按：涉獵→獵取，單字想複詞，同義複詞。</span></p><p><span class="inlay2">　<span class="inlay1"><span class="number">一</span></span>《集解》：張晏曰：「伏生名勝，伏氏碑云。」</span></p><p>　　伏生敎濟南張生及歐陽生，<span class="inlay1"><span class="number">一</span></span>歐陽生敎千乘兒寬。兒寬旣通《尚書》，以文學應郡舉，詣博士受業，受業孔安國。兒寬貧無資用，常為弟子都養，<span class="inlay1"><span class="number">二</span>孫守真按：為=被→受。1.都，居也。→起居。單字想複詞。2.都，皆→包，都養=包養。</span>及時時閒行傭賃，<span class="inlay1">孫守真按：行為，同義複詞。</span>以給衣食。行常帶經，止息則誦習之。以試第次，補廷尉史。是時張湯方鄕學，以為奏讞掾，以古法議決疑大獄，而愛幸寬。寬為人溫良，有廉智，自持，而善著書、書奏，敏於文，口不能發明也。湯以為長者，數稱譽之。及湯為御史大夫，以兒寬為掾，薦之天子。天子見問，說之。<span class="inlay1">孫守真按：添字還原：見而問之。說=悅，字形結構換部首。</span>張湯死後六年，兒寬位至御史大夫。<span class="inlay1"><span class="number">三</span></span>九年而以官卒。寬在三公位，以和良承意從容得久，然無有所匡諫；於官，官屬易之，<span class="inlay1">孫守真按：輕易，同義複詞。輕→輕視，單字想複詞。</span>不為盡力。張生亦為博士。而伏生孫以治《尚書》徵，不能明也。</p><p><span class="inlay2">　<span class="inlay1"><span class="number">一</span></span>《集解》：《漢書》曰：「字和伯，千乘人。」</span></p><p><span class="inlay2">　<span class="inlay1"><span class="number">二</span></span>《索隱》：謂倪寬家貧，為弟子造食也。何休注《公羊》「灼烹為養」。案：有廝養卒，廝掌馬，養造食。</span></p><p><span class="inlay2">　<span class="inlay1"><span class="number">三</span></span>《集解》：徐廣曰：「元封元年。」</span></p><p>　　自此之後，魯周霸、孔安國，雒陽賈嘉，頗能言《尚書》事。孔氏有古文《尚書》，而安國以今文讀之，因以起其家。逸《書》<span class="inlay1"><span class="number">一</span></span>得十餘篇，蓋《尚書》滋多於是矣。</p><p><span class="inlay2">　<span class="inlay1"><span class="number">一</span></span>《索隱》：案：孔臧與安國書云「舊書潛于壁室，欻爾復出，古訓復申。唯聞《尚書》二十八篇取象二十八宿，何圖乃有百篇。卽知以今讎古，隸篆推科斗，以定五十餘篇，並為之傳也」。《藝文志》曰二十九篇，得多十六篇。起者，謂起發以出也。</span></p><p><br/><br/>　　諸學者多言《禮》，而魯高堂生最本。《禮》固自孔子時而其經不具，及至秦焚書，書散亡益多，於今獨有《士禮》，高堂生能言之。</p><p>　　而魯徐生善為容。<span class="inlay1"><span class="number">一</span>孫守真按：儀容，同義複詞。單字想複詞。漢書作「頌」，字形結構兼音義·疊韻通假；會意造字（容）vs形聲造字（頌）耳（）。</span>孝文帝時，徐生以容為禮官大夫。傳子至孫徐延、徐襄。襄，其天姿善為容，不能通禮經；延頗能，未善也。襄以容為漢禮官大夫，至廣陵內史。延及徐氏弟子公戶滿意、<span class="inlay1"><span class="number">二</span></span>桓生、單次，<span class="inlay1"><span class="number">三</span></span>皆嘗為漢禮官大夫。而瑕丘蕭奮<span class="inlay1"><span class="number">四</span></span>以《禮》為淮陽太守。是後能言《禮》為容者，由徐氏焉。</p><p><span class="inlay2">　<span class="inlay1"><span class="number">一</span></span>《索隱》：《漢書》作「頌」，亦音容也。</span></p><p><span class="inlay2">　<span class="inlay1"><span class="number">二</span></span>《索隱》：公戶，姓；滿意，名也。案：鄧展云二人姓字，非也。</span></p><p><span class="inlay2">　<span class="inlay1"><span class="number">三</span></span>《索隱》：上音善。單，姓；次，名也。</span></p><p><span class="inlay2">　<span class="inlay1"><span class="number">四</span></span>《集解》：徐廣曰：「屬山陽也。」</span></p><p><br/><br/>　　自魯商瞿受《易》孔子，<span class="inlay1"><span class="number">一</span></span>孔子卒，商瞿傳《易》，六世至齊人田何，字子莊，<span class="inlay1"><span class="number">二</span></span>而漢興。田何傳東武人王同子仲，子仲傳菑川人楊何。<span class="inlay1"><span class="number">三</span></span>何以易，元光元年徵，官至中大夫。齊人卽墨成以《易》至城陽相。廣川人孟但以《易》為太子門大夫。魯人周霸，莒人衡胡，<span class="inlay1"><span class="number">四</span></span>臨菑人主父偃，皆以《易》至二千石。然要言《易》者本於楊何之家。</p><p><span class="inlay2">　<span class="inlay1"><span class="number">一</span></span>《索隱》：案：商姓，瞿名，字子木。瞿音劬。</span></p><p><span class="inlay2">　<span class="inlay1"><span class="number">二</span></span>《索隱》：案：《漢書》云「商瞿授東魯橋庇子庸，子庸授江東馯臂子弓，子弓授燕周醜子家，子家授東武孫虞子乘」。《仲尼弟子傳》作「淳于人光羽子乘」，不同也。子乘授田何子裝，是六代孫也。</span></p><p><span class="inlay2">　<span class="inlay1"><span class="number">三</span></span>《索隱》：案：田何傳東武王同，同傳菑川楊何。</span></p><p><span class="inlay2">　<span class="inlay1"><span class="number">四</span></span>《集解》：徐廣曰：「莒一作『呂』。」</span></p><p><br/><br/>　　董仲舒，廣川人也。以治《春秋》，孝景時為博士。下帷講誦，弟子傳以久次相受業，<span class="inlay1">孫守真按：不見題目只見關鍵字看到「以」，要想到：倒序重組：弟子以久次相傳受業。添字還原。</span>或莫見其面，蓋三年董仲舒不觀於舍園，其精如此。<span class="inlay1">孫守真按：專精，同義複詞。</span>進退容止，非禮不行，學士皆師尊之。今上卽位，為江都相。<span class="inlay1"><span class="number">一</span></span>以《春秋》災異之變推陰陽所以錯行，故求雨閉諸陽，縱諸陰，其止雨反是。行之一國，未嘗不得所欲。中廢為中大夫，居舍，著災異之記。是時遼東高廟災，主父偃疾之，取其書奏之天子。<span class="inlay1"><span class="number">二</span></span>天子召諸生示其書，有刺譏。董仲舒弟子呂步舒<span class="inlay1"><span class="number">三</span></span>不知其師書，以為下愚。於是下董仲舒吏，當死，詔赦之。於是董仲舒竟不敢復言災異。</p><p><span class="inlay2">　<span class="inlay1"><span class="number">一</span></span>《索隱》：案：仲舒事易王。王，武帝兄也。</span></p><p><span class="inlay2">　<span class="inlay1"><span class="number">二</span></span>《集解》：徐廣曰：「建元六年。」　《索隱》：案：《漢書》以為遼東高廟及長陵園殿災也。仲舒為災異記，草而未奏，主父偃竊而奏之。</span></p><p><span class="inlay2">　<span class="inlay1"><span class="number">三</span></span>《集解》：徐廣曰：「一作『荼』，亦音舒。」</span></p><p>　　董仲舒為人廉直。是時方外攘四夷，<span class="inlay1">孫守真按：是時方。方才，單字想複詞。方當。</span>公孫弘治《春秋》不如董仲舒，而弘希世用事，位至公卿。董仲舒以弘為從諛。弘疾之，乃言上曰：「獨董仲舒可使相膠西王。」膠西王素聞董仲舒有行，亦善待之。董仲舒恐久獲罪，疾免居家。至卒，終不治產業，以脩學著書為事。故漢興至于五世之閒，唯董仲舒名為明於《春秋》，其傳《公羊》氏也。</p><p>　　胡毋生，<span class="inlay1"><span class="number">一</span></span>齊人也。孝景時為博士，以老歸敎授。齊之言《春秋》者多受胡毋生，公孫弘亦頗受焉。<span class="inlay1">孫守真按：添字還原：受於。</span></p><p><span class="inlay2">　<span class="inlay1"><span class="number">一</span></span>《集解》：《漢書》曰：「字子都。」</span></p><p>　　瑕丘江生為《穀梁》《春秋》。自公孫弘得用，嘗集比其義，卒用董仲舒。</p><p>　　仲舒弟子遂者：蘭陵褚大，廣川殷忠，<span class="inlay1"><span class="number">一</span></span>溫呂步舒。褚大至梁相。步舒至長史，持節使決淮南獄，於諸侯擅專斷，不報，以《春秋》之義正之，天子皆以為是。弟子通者，至於命大夫；為郎、謁者、掌故者以百數。而董仲舒子及孫皆以學至大官。</p><p><span class="inlay2">　<span class="inlay1"><span class="number">一</span></span>《集解》：徐廣曰：「殷，一作『段』，又作『瑕』也。』</span></p><p><span class="inlay2">　【《索隱》述贊】：孔氏之衰，經書緒亂。言諸六學，始自炎漢。著令立官，四方扼腕。曲臺壞壁，《書》《禮》之冠。傳《易》言《詩》，雲蒸霧散。興化致理，鴻猷克贊。</span></p></div></c-box>
</body>
</html>
