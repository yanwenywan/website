<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Saga</title>
    <link rel="stylesheet" href="../style/style.css">
    <link rel="shortcut icon" href="../style/DragonIconGreen.png" type="image/png">
    <script src="../js/horiz-scroll.js" defer></script>
</head>
<body>
    
    <header class="bar">
            <a 
            class="nav"
            href="../saga.html">
            【還】
            </a>
            <div class="cbox">
                <h1>骨符第七</h1>
            </div>
        </header>

    <div class="juan-style vertical" id="verttext">
    <h2>骨符第七</h2>
        <blockquote>
            聞、李之間天下不平矣，江室王十又六年而潰。律不百年而崩。然其最者安文之變，律將安文起義於北州，帥其芒炎軍，南伐龍氏，五十年苦戰，終於太川，建漢，十四月而天下又分，止三十又七年方合於李，歸平中原。十四月漢哉，其彩也堪比長戰，永載長史。卻說骨符，莫知其真，有解之云：「考遺籍，其諸苗之真寶也，其文非金爪、真篆之類，必久之。是則釋燕王伐苗之艱；無之苗人安抗萬龍？」(聞、李、江、律、漢，代也。安文，名也。)
        </blockquote>
        <p>律末，安文變起，諸郡州去朝，芒炎軍虐中州。京兆外鄉有一宋某人，歲六十餘，耕者以生。芒炎軍逼京，其子孫早已棄家西奔，宋翁不隨。</p>

<p>一日耕，偶覺耒下有物，竊視之，骨也，滿體麻密玄文，陳舊不知其崴，暗稱奇而拾之。返屋查之，長方其呈，奧晦其纹，若道士符，宋姑謂之骨符。</p>

<p>月擕於身，夜閑把之，忽符驟耀，翁大驚，手中無骨符而寶劍也，閃閃三尺銅光，輕然落於其掌。仙文七字刻其身，人不識亦通之，曰：「澠邢王府寶劍符」。出而試之於木，既翁不武，心思而手自動，寶劍閃前，木分爲二。又思還符狀，果成。翁喜之，常用寶劍劈木，一擊而半之，不足爲力。</p>

<p>日芒炎軍至京兆，已圍城邑。宋翁猶不意，安樂於田。一隊叛軍至其村，聚人三十餘，命獻粮万斗，安有之量哉，村長弗能予，怒而斃之，言不獻則殺。宋翁與村長久友也，見逝怒痛無已，欲殺軍人，未料骨符突鳴，其手自取，劍出兵滅。</p>

<p>莫不驚之，又莫不歡之，可是大罪，芒炎軍必究。宋翁言帥民西徙之川，是律王之地也。民同之。途遥數千里，又多遇叛軍，宋翁使神劍退之，漸至川州。退者报曰有一農人，止帥草民，可手中寶劍莫能抵，必仙人也，故謂之寶劍仙人，聞來而避。</p>

<p>律室奔川，與馬氏守關，亦聽奇傳，欲請是人，故一日聞三十餘人至橋邑，外样草民，稱京兆人，便請入見。宋翁入拜律帝，序其所經，帝請翁與仙師比武，乃命金丹真人爲對。翁始懼甚，然寶劍一出，不比上下，数百合帝言休，真人贊之稱奇，請爲將軍。翁拜謝，安其民而從律軍。</p>

<p>芒炎軍也勢不可當，律室餘臣或滅或降，唯太川馬公依山而保，叛軍近川，東寨圍橋。可橋左川谷，人雄地肥，輕不可破，故安將聚衆降仙，法武竝進，以力圖橋。宋翁隨律軍對之，果芒炎軍不敵其劍，三殺叛將三退叛軍，真人道人亦死其手下。律帝大喜，重賞宋某。始圖衝圍，屢不成功。僵數歳不變。芒炎軍之再强，律有宋翁。寶劍之再奇，不如芒炎全力。</p>

<p>日宋翁覺，腹中不祥之感，不知其故。請道人問之，弗得答，止隱有陰雲，留家保身，不圖大事。奈何芒炎軍今又攻哉！宋翁重將，不得不出，安文陰險多謀，暗聚仙軍伏之，戰中襲律而圍。律將急而命退，軍混戰，宋翁在其中殺一退路，距郭咫尺則骨符再鳴，哀若失子，劍體粉碎。宋翁愕然，不意爲敵將刺心而喪。律軍四散，芒炎乘勢掩殺，直破橋城焚邑，馬公急降而獻律帝。安文遂取天下稱帝，國號爲漢。</p>
    </div>

    
</body>
</html>